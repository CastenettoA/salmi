{
    "items": [
        {
            "titleWithNumber": "Salmo 1",
            "title": "Le Due Vie E I Due Destini",
            "content": [
                "Beato l’uomo che non segue il consiglio degli empi,\nnon si ferma sulla via dei peccatori\ne non siede in compagnia degli insolenti;",
                "ma trova la sua gioia nella legge del Signore\ne sulla sua legge medita giorno e notte.",
                "Egli sarà come un albero\npiantato lungo corsi d’acqua,\nche dà i suoi frutti nella sua stagione\ne le sue foglie mai appassiscono:\nin ogni cosa che fa, egli ha sempre successo.",
                "Non così gli empi:\nessi al contrario saranno come pula \nche il vento sospinge.",
                "Per questo gli empi non potranno alzarsi nel giudizio,\nné i peccatori nell’assemblea dei giusti.",
                "Perché il Signore conosce la via dei giusti,\nmentre la via degli empi andrà in rovina."
            ],
            "description": "Questo salmo è il preludio di introduzione al Salterio, preludio assai bello e calzante, per dignità di pensiero e forma.\nIl complesso del salmo manifesta abbastanza la forma strofica e il ritmo del verso."
        },
        {
            "titleWithNumber": "Salmo 2",
            "title": "Il Re Messia",
            "content": [
                "Perché sono insorte le nazioni\ne i popoli fanno vani progetti?",
                "Si accampano i re della terra\ne i prìncipi congiurano insieme\ncontro il Signore e contro il suo Messia:",
                "<<Spezziamo le loro catene\ne il loro giogo gettiamo via da noi>>.",
                "Colui che siede nei cieli se ne ride,\nil mio Signore si fa beffe di loro.",
                "Poi parlerà loro nella sua ira\ne nel suo sdegno li metterà in scompiglio:",
                "<<Io ho consacrato il mio re\nsul Sion, mio santo monte>>.",
                "Proclamerò il decreto del Signore,\negli mi ha detto: <<Tu sei mio figlio,\noggi io ti ho generato.",
                "Solo che tu me lo chieda,\nio ti darò in eredità le nazioni\ne in tuo possesso i confini della terra.",
                "Li spezzerai con scettro di ferro,\ncome vaso di argilla li frantumerai>>.",
                "E ora intendete, o re,\nlasciatevi correggere, o giudici della terra.",
                "Servite il Signore con timore\ne gioite con tremore;",
                "rendete omaggio al figlio\ncosì che non si adiri e voi periate nella via,\nperché in un baleno la sua ira divampa.\nBeati tutti quelli che confidano in lui."
            ],
            "description": "Salmo solenne e lapidario nella forma, che si adegua all'altissimo tema: Il Re Messia atteso da Israele."
        },
        {
            "titleWithNumber": "Salmo 3",
            "title": "Preghiera Nei Pericoli",
            "content": [
                "Salmo di Davide, quando fuggì davanti ad Assalonne, suo figlio.",
                "Signore, quanto sono numerosi i miei avversari!\nMolti sono insorti contro di me,",
                "molti sono quelli che dicono di me:\n<<Non c’è salvezza per lui presso Dio!>>.",
                "Ma tu, Signore, sei uno scudo intorno a me,\ntu sei la mia gloria e in alto sollevi il mio capo.",
                "Quando innalzo la mia voce al Signore,\negli mi risponde dal suo santo monte.",
                "Ecco, io mi corico e mi addormento,\npoi mi sveglio, perché il Signore mi sostiene.",
                "Io non temo la moltitudine di genti\nche si scaglia contro di me da ogni parte.",
                "Sorgi, Signore; salvami, Dio mio!\nSì, colpisci sulla guancia tutti i miei nemici,\nmanda in frantumi i denti degli empi.",
                "Al Signore appartiene la salvezza:\nsul tuo popolo scenda la tua benedizione."
            ],
            "description": "Questo salmo inizia la serie delle preghiere davidiche, sempre mirabili per un profondo sentimento religioso, non meno che per una elegante e avveduta tecnica poetica. Il titolo del Salmo risponde bene al contenuto."
        },
        {
            "titleWithNumber": "Salmo 4",
            "title": "La Vera Pace È In Dio",
            "content": [
                "Al maestro di coro. Per strumenti a corda. Salmo. Di Davide.",
                "Quando a te grido rispondimi,\nDio, mia giustizia;\nnell’angustia tu mi hai fatto spazio,\nabbi pietà di me e ascolta la mia preghiera.",
                "Fino a quando voi, figli degli uomini,\noltraggerete la mia gloria,\nadorerete il nulla e ricercherete la menzogna?",
                "Sappiate che il Signore\nha magnificato il suo amore con me:\nil Signore ascolta quando a lui innalzo il mio grido.",
                "Trepidate e non peccate;\nsui vostri giacigli riflettete nel vostro cuore e siate tranquilli.",
                "Offrite sacrifici giusti\ne abbiate fiducia nel Signore.",
                "Molti sono quelli che dicono:\n<<Chi ci farà gustare il bene?>>.\nRisplenda su di noi, Signore, la luce del tuo volto.",
                "Tu hai messo nel mio cuore più gioia\ndi quando altri hanno grano e vino in abbondanza.",
                "In pace, appena mi corico, mi addormento,\nperché tu solo, Signore,\ntranquillo mi fai riposare."
            ],
            "description": "E' una preghiera nobile e fiduciosa di uno che sa di trovsrsi in mezzo a gente astiosamente a sè avversa, come a rappresentante della fedeltà a Dio e alla sua legge."
        },
        {
            "titleWithNumber": "Salmo 5",
            "title": "Preghiera Del Mattino",
            "content": [
                "Al maestro di coro. Al suono del flauto. Salmo. Di Davide.",
                "Ascolta, Signore, le mie parole,\ncomprendi il mio gemito.",
                "Sii attento al grido della mia implorazione,\nmio re e mio Dio,\nperché a te, Signore, rivolgo la mia preghiera.",
                "Al mattino ascolta la mia voce,\nal mattino mi dispongo innanzi a te e sto in attesa.",
                "Poiché tu sei un Dio che non si compiace del male,\nnessun malvagio può essere tuo ospite.",
                "Davanti ai tuoi occhi non possono resistere gli arroganti,\ntu hai in odio tutti gli operatori di iniquità.",
                "Tu fai perire quelli che dicono menzogne.\nIl Signore detesta gli uomini sanguinari e fraudolenti.",
                "Io, invece, per la tua grande bontà,\nposso entrare nella tua casa\ne prostrarmi verso il tuo santo tempio, nel tuo timore.",
                "Guidami, Signore, nella tua giustizia\na causa di quanti mi tendono insidie;\nappiana davanti a me la tua via.",
                "Perché non c’è sincerità nella loro bocca:\nmalvagità è il loro interno,\nsepolcro aperto è la loro gola;\nseminano rovina con le loro lingue.",
                "Falli perire, Dio;\nrimangano delusi dai loro consigli;\nper i loro crimini senza numero disperdili,\nperché contro di te si sono ribellati.",
                "Gioiscano, invece, quanti in te si rifugiano;\neterna sia la loro esultanza.\nPoiché tu li proteggi, si allieteranno in te\nquanti amano il tuo nome.",
                "Sì, tu benedici il giusto, Signore:\ncome scudo lo circonderai con il tuo favore."
            ],
            "description": "Fiducioso ricorso del giusto a Dio, affinchè lo voglia proteggere nei pericoli che sovrastano nel giorno che incomincia."
        },
        {
            "titleWithNumber": "Salmo 6",
            "title": "Implorazione Nella Prova",
            "content": [
                "Al maestro di coro. Per strumenti a corda. Sull’ottava. Salmo. Di Davide.",
                "Signore, nella tua ira non mi riprendere,\nnel tuo sdegno non mi punire.",
                "Abbi pietà di me, Signore, perché sono affranto;\nguariscimi, Signore, perché le mie ossa sono inaridite.",
                "L’anima mia è molto turbata,\ne tu, Signore, fino a quando?",
                "Volgiti, Signore, e libera la mia anima;\nsalvami per la tua bontà.",
                "Perché non c’è chi si ricorda di te nella morte;\nnegli ìnferi chi celebra le tue lodi?",
                "A causa del mio gemere io sono stremato,\ninondo ogni notte il mio giaciglio\ne bagno di lacrime il mio letto.",
                "I miei occhi si consumano per l’afflizione,\ninvecchio dinanzi a tutti i miei nemici.",
                "Via da me, voi tutti operatori di iniquità,\nperché il Signore ha udito la voce del mio pianto.",
                "Il Signore ha udito la mia implorazione,\nil Signore ha accolto la mia preghiera.",
                "Arrossiscano e siano completamente sconvolti\ntutti i miei nemici.\nIndietreggino, confusi, all’istante!"
            ],
            "description": "Il salmo è un'ardente preghiera di un infermo sconvolto nella carne e nell'anima. E' il primo dei salmi penitenziali della liturgia cattolica."
        },
        {
            "titleWithNumber": "Salmo 7",
            "title": "Preghiera Del Giusto Perseguitato",
            "content": [
                "Lamento che Davide rivolse al Signore a causa del beniaminita Cus.",
                "Signore, mio Dio, in te mi rifugio;\nsalvami da chi mi insegue e liberami,",
                "perché non sbrani come un leone la mia anima,\nla strappi via e non ci sia chi mi porga aiuto.",
                "Signore, mio Dio, se ho fatto questo:\nse c’è ingiustizia nelle mie mani,",
                "se ho ripagato con il male il mio amico,\nse ho spogliato chi mi opprime senza motivo,",
                "mi insegua il mio nemico e mi raggiunga,\ncalpesti a terra la mia vita\ne getti nella polvere il mio onore.",
                "Sorgi, Signore, nella tua ira,\nàlzati contro l’arroganza dei miei avversari,\ndèstati in mio favore, nel giudizio che hai stabilito.",
                "Circondato dall’assemblea dei popoli,\nsu di essa tu presiedi con maestà.\nIl Signore giudica i popoli:",
                "giudicami, Signore, secondo la mia giustizia\ne secondo l’innocenza che è in mio favore.",
                " Fa’ cessare la malvagità degli empi,\nsostieni l’uomo retto,\nperché colui che scruta i reni e i cuori è il Dio giusto.",
                "Il mio scudo è in Dio,\nche salva i retti di cuore.",
                "Dio è un giudice giusto,\nè un Dio che si adira ogni giorno.",
                "Non torna egli forse ad affilare la spada?\nHa teso il suo arco e lo punta.",
                "Per sé ha preparato strumenti di morte,\nha reso infuocate le sue frecce.",
                "Ecco, l’empio concepisce iniquità,\nporta in seno malizia e genera inganno.",
                "Ha scavato un pozzo e l’ha reso profondo,\nma è caduto nella fossa che ha fatto.",
                "La sua malizia ricade sulla sua testa\ne sul suo capo discende la sua violenza.",
                "Voglio lodare il Signore per la sua giustizia\ne voglio cantare inni al nome del Signore, l’Altissimo."
            ],
            "description": "Dopo un preludio di accorata invocazione a Dio, il salmista accenna alla giustizia del divino giudizio come già in atto; se ciò nonostante l'empio seguita a ordire le sue maliefighe trame, cadrà egli stesso nei suoi tranelli, e il salmista sarà salvo."
        },
        {
            "titleWithNumber": "Salmo 8",
            "title": "Inno Alla Gloria Di Dio E Alla Dignità Dell’uomo",
            "content": [
                "Al maestro di coro. Secondo la melodia ghittita. Salmo. Di Davide.",
                "Signore, Signore nostro,\nquanto è glorioso il tuo nome su tutta la terra!\nTu hai posto la tua maestà sopra i cieli.",
                "Con le labbra dei bambini e dei lattanti\nhai affermato la tua forza contro i tuoi avversari,\nper ridurre al silenzio il nemico e il vendicatore.",
                "Quando contemplo i tuoi cieli, opera delle tue dita,\nla luna e le stelle che tu hai fissato,",
                "che cosa è l’uomo, perché ti ricordi di lui,\ne un figlio d’uomo, perché te ne prenda cura?",
                "Sì, tu l’hai fatto di poco inferiore a un dio\ne l’hai coronato di gloria e di onore.",
                "Tu l’hai costituito signore sulle opere delle tue mani;\ntutto hai posto sotto i suoi piedi:",
                "tutti i greggi e gli armenti,\ne anche le bestie della campagna,",
                "gli uccelli del cielo e i pesci del mare,\nogni essere che percorre le vie del mare.",
                "Signore, Signore nostro,\nquanto è glorioso il tuo nome su tutta la terra!"
            ],
            "description": "Breve e magnifico salmo, destinato, come pare a essere cantato da un coro infantile, la gettea. Salmo parallero per argomento al salmo 19 e 104."
        },
        {
            "titleWithNumber": "Salmo 9 (9A)",
            "title": "Inno Alfabetico Alla Giustizia Di Dio",
            "content": [
                "l maestro di coro. Secondo <<La morte del figlio>>. Salmo. Di Davide.\n",
                "Alef – Ti voglio lodare, Signore,\ncon tutto il mio cuore,\nvoglio cantare tutte le tue azioni prodigiose;",
                "voglio rallegrarmi ed esultare in te,\nvoglio cantare inni al tuo nome, o Altissimo.",
                "Bet – I miei nemici nel volgersi in fuga inciampano\ne si dileguano davanti a te,",
                "perché tu hai sostenuto la mia causa e il mio giudizio;\nti sei assiso sul trono, giusto giudice.",
                "Ghimel – Hai minacciato le genti,\nhai annientato gli empi,\nhai cancellato il loro nome in eterno e per sempre.",
                "Sono annientati i miei nemici,\nsono divenuti rovine per sempre\ne delle città che tu hai raso al suolo si è perso il ricordo.",
                "He – Ecco, il Signore è assiso per sempre;\nha eretto il suo trono per il giudizio.",
                "È lui che giudica il mondo con giustizia,\nche governa i popoli con rettitudine.",
                "Vau – Il Signore sarà un rifugio sicuro per l’oppresso,\nun rifugio sicuro nel tempo dell’angoscia.",
                "In te si rifugeranno quanti conoscono il tuo nome,\nperché tu non abbandoni, Signore,\nquelli che ti cercano.",
                "Zain – Cantate inni al Signore che dimora in Sion,\nfra i popoli annunziate le sue opere;",
                "poiché egli è vindice del sangue, se ne ricorda,\nnon dimentica il grido dei miseri.",
                "Het – Abbi pietà di me, Signore,\nguarda la mia afflizione\na causa di quelli che mi odiano,\ntu che mi fai salire dalle porte della morte,",
                "perché io possa proclamare tutte le tue lodi\nalle porte della figlia di Sion\ned esultare per la tua salvezza.",
                "Tet – Sprofondano le genti nella fossa che hanno scavato,\nnella rete che hanno teso si impiglia il loro piede.",
                "Il Signore si è manifestato, ha fatto giustizia;\nl’empio è incappato nell’opera delle sue stesse mani.",
                "Jod – Ritornino i malvagi negli ìnferi,\ntutte le genti che dimenticano Dio.",
                "Kaf – Perché il misero non sarà dimenticato per sempre\nné per sempre resterà delusa l’attesa dei poveri.",
                "Sorgi, Signore, non prevalga l’uomo:\nal tuo cospetto siano giudicate le genti.",
                "Infondi in loro, Signore, il tuo spavento.\nI popoli riconoscano che sono mortali."
            ],
            "description": ""
        },
        {
            "titleWithNumber": "Salmo 10 (9B)",
            "title": "Dio Abbatte Gli Empi E Salva I Giusti",
            "content": [
                "Lamed – Perché, Signore, te ne stai lontano,\nti tieni nascosto nel tempo dell’angoscia?",
                "Con arroganza l’empio opprime il misero:\nsiano presi nelle trame che hanno ordito.",
                "Perché l’empio si gloria\nper i desideri della sua anima,\nmentre chi è avido di guadagno si proclama beato\ne disprezza il Signore.",
                "Nun – L’empio, nella sua arroganza, dice:\n<<Non dovrò rendere conto a Dio. Dio non c’è>>.\nQuesti sono tutti i suoi pensieri.",
                "Le sue vie sono prospere in ogni tempo.\nTroppo alti per lui sono i tuoi giudizi;\negli disprezza tutti i suoi nemici.",
                "Nel suo cuore egli dice: <<Non vacillerò.\nNon avrò alcun male di generazione in generazione>>.",
                "Pe – Di imprecazioni è piena la sua bocca,\ndi frodi e di violenza;\nsotto la sua lingua sono oppressione e iniquità.",
                "Egli sta in agguato nei recinti;\nuccide l’innocente in luoghi nascosti;\ni suoi occhi sono fissi sul debole.",
                "Ain – Sta in agguato nel nascondiglio,\ncome il leone nella sua tana;\nsta in agguato per depredare il misero,\ndepreda il misero, trascinandolo nella sua rete.",
                "Balza a terra, si china e cadono i deboli\nsotto la forza dei suoi artigli.",
                "Nel suo cuore egli dice:\n<<Dio dimentica, nasconde il volto,\nnon vedrà mai!>>.",
                "Qof – Sorgi, Signore Dio, alza la tua mano,\nnon dimenticare i poveri.",
                "Perché l’empio disprezza Dio\ne dice nel suo cuore: <<Non dovrò renderti conto>>?",
                "Resh – Sì, tu hai visto fatica e afflizione\ne stai all’erta per ripagarle con la tua mano.\nA te si abbandona il debole:\ntu sei il sostegno dell’orfano.",
                "Shin – Spezza il braccio dell’empio e del malvagio:\ncercherai il suo peccato, ma non lo troverai.",
                "Re è il Signore, in eterno e per sempre:\nle genti sono scomparse dalla sua terra.",
                "Tau – Tu, Signore, ascolti il gemito dei poveri,\ntu rinfranchi il loro cuore,\ntu protendi il tuo orecchio.",
                "Se tu difendi l’orfano e l’oppresso,\nl’uomo, che è fatto di terra, non continuerà a spargere terrore."
            ],
            "description": ""
        },
        {
            "titleWithNumber": "Salmo 11 (10)",
            "title": "Fiducia Del Giusto Nel Suo Dio",
            "content": [
                "Al maestro di coro. Di Davide.\n\nPresso il Signore mi sono rifugiato;\ncome potete dirmi:\n<<Vola verso i monti, come un uccello>>?",
                "Perché, ecco, i malvagi stanno per tendere l’arco;\nhanno messo la loro freccia sulla corda\nper colpire nel buio i retti di cuore.",
                "Se vengono meno le fondamenta,\nil giusto che cosa può fare?",
                "Il Signore è nel suo tempio santo,\nil Signore ha nei cieli il suo trono.\nI suoi occhi osservano,\nle sue pupille scrutano i figli degli uomini.",
                "Il Signore scruta il giusto e il malvagio,\negli odia chi ama la violenza;",
                "fa piovere sui malvagi carboni accesi, fuoco e zolfo;\nvento infuocato sarà la porzione del loro calice.",
                "Poiché giusto è il Signore, egli ama le cose giuste;\ngli uomini retti contempleranno il suo volto."
            ],
            "description": "Contro il consiglio di pavidi amici, il salmista espone le insidie dei nemici iniqui, che hanno scosso dalle fondamente ogni cosa, sfidando la giustizia di Dio , e contrappone alla loro audacia la sicurezza nello sguardo vigile di Dio, giudice e vindice onnipotente."
        },
        {
            "titleWithNumber": "Salmo 12 (11)",
            "title": "Contro La Menzogna E L’arroganza",
            "content": [
                "Al maestro di coro. Sull’ottava. Salmo. Di Davide.",
                "Salvami, Signore, perché non c’è più un uomo giusto\ne i fedeli sono scomparsi tra i figli degli uomini.",
                "Ciascuno dice falsità al suo prossimo,\nparla con labbro adulatore e con cuore doppio.",
                "Possa stroncare il Signore ogni labbro adulatore\ne ogni lingua dalle parole arroganti!",
                "Poiché hanno detto:\n<<Con le nostre lingue saremo potenti;\nle nostre labbra sono in nostro favore,\nchi potrà dominarci?>>.",
                "<<Al pianto dei poveri, al gemito dei miseri,\nora io sorgerò – dice il Signore –\ne darò la salvezza a colui che è disprezzato>>.",
                "Le parole del Signore sono parole pure,\nargento raffinato nella fornace,\nsette volte purificato dalla terra.",
                "Tu, Signore, le manterrai\ne ci custodirai da questa gente per sempre.",
                "Dappertutto si aggirano gli empi,\nmentre si innalzano gli insolenti\nin mezzo ai figli degli uomini."
            ],
            "description": "Invocazione a Dio perchè insorga contro le astuzie fraudolente degli empi. Lap romessa di Dio e il suo sguardo provvidente sono garanzie di salvezza per i buoni."
        },
        {
            "titleWithNumber": "Salmo 13 (12)",
            "title": "Invocazione Fiduciosa",
            "content": [
                "Al maestro di coro. Salmo. Di Davide.",
                "Fino a quando, Signore,\nmi dimenticherai? Per sempre?\nFino a quando mi nasconderai il tuo volto?",
                "Fino a quando avrò l’ansia nella mia anima,\nla tristezza nel mio cuore tutto il giorno?\nFino a quando si ergerà il mio nemico su di me?",
                "Guarda, rispondimi, Signore, mio Dio!\nDa’ luce ai miei occhi\nperché io non mi addormenti nel sonno della morte,",
                "perché il mio nemico non dica:\n<<L’ho sopraffatto>>,\ne i miei avversari si rallegrino al mio vacillare.",
                "Ma io confido nella tua bontà:\ngioisca il mio cuore nella tua salvezza\ne io canterò al Signore che mi ha beneficato."
            ],
            "description": "Il salmista oppresso dalla persecuzione degli empi, si lamenta che Dio sembri dimenticarsi di lui che ha lunghamente invocato. Gran parte dei salmi di Davide sono come questo: unn'affannosa e fidente preghiera a Dio in mezzo alle prove e persecuzioni."
        },
        {
            "titleWithNumber": "Salmo 14 (13)",
            "title": "Depravazione Generale",
            "content": [
                "Al maestro di coro. Di Davide.\n\nDice lo stolto nel suo cuore:\n<<Non c’è Dio>>.\nSono corrotti, compiono azioni abominevoli;\nnon c’è nessuno che faccia il bene.",
                "Il Signore dai cieli rivolge lo sguardo\nsui figli degli uomini,\nper vedere se c’è chi intenda, chi ricerchi Dio.",
                "Tutti hanno deviato, insieme si sono corrotti:\nnon c’è nessuno che faccia il bene, neppure uno.",
                "Sono forse senza conoscenza tutti gli operatori di iniquità,\nche divorano il mio popolo come se mangiassero pane,\ne non invocano il Signore?",
                "Allora saranno colti da un grande spavento,\nperché Dio è con la generazione dei giusti.",
                "Voi confondete le speranze del misero,\nma il Signore è il suo rifugio.",
                "Oh, venga da Sion la salvezza di Israele!\nQuando il Signore cambierà la sorte del suo popolo,\nesulti Giacobbe, gioisca Israele."
            ],
            "description": "Con un pio sdegno leggermente iperbolico, il salmista si lamenta della diffusa irreligiosità di tanti fra il popolo: nessuno si ricorda del Signore, anzi coi fatti sembran negarlo; i malvagi opprimono i giusti; ma Dio sorgerà a loro difesa e salvezza."
        },
        {
            "titleWithNumber": "Salmo 15 (14)",
            "title": "L’ospite Del Signore",
            "content": [
                "Salmo. Di Davide.\n\nSignore, chi potrà dimorare nella tua tenda,\nchi potrà abitare sul tuo santo monte?",
                "Chi cammina nell’integrità,\npratica la giustizia\ne dice la verità che è nel suo cuore.",
                "Chi non calunnia con la sua lingua,\nnon fa del male al suo prossimo\ne non lancia insulti contro il suo vicino.",
                "Chi disprezza l’uomo perverso,\nma onora quelli che temono il Signore,\ne, anche se ha giurato a proprio danno, non cambia.",
                "Chi non dà il suo denaro a usura\ne non accetta doni contro l’innocente.\nChi agisce così, non vacillerà mai."
            ],
            "description": "Il salmista con bella vivacità lirica, pone la questione: chi è degno di comparire innanzi a Dio nel suo Tempio o tabernacolo? E poi enumera le condizioni per essere degni di tale onore."
        },
        {
            "titleWithNumber": "Salmo 16 (15)",
            "title": "Il Signore, Mia Eredità E Mio Bene",
            "content": [
                "Inno. Di Davide.\n\nCustodiscimi, Dio: in te mi rifugio.",
                "Ho detto al Signore:\n<<Sei tu il mio Signore,\nall’infuori di te non ho alcun bene>>.",
                "Per i santi che sono sulla terra,\na loro e a quanti sono nella gloria,\nva tutto il mio compiacimento.",
                "Moltiplicano i loro affanni\nquanti seguono un dio straniero.\nIo non verserò le loro libazioni di sangue,\nné le mie labbra proferiranno i loro nomi.",
                "Il Signore è mia parte di eredità e mio calice:\ntu tieni salda la mia sorte.",
                "Le corde della misurazione si sono posate per me in luoghi deliziosi:\nla mia eredità mi piace davvero!",
                "Voglio benedire il Signore che mi ha dato consiglio;\nanche di notte mi ammoniscono i miei reni.",
                "Io pongo sempre il Signore davanti a me:\npoiché egli è alla mia destra, io non vacillerò.",
                "Per questo si rallegra il mio cuore\ned esulta il mio intimo,\nperfino la mia carne riposa al sicuro.",
                "Sì, tu non consegnerai la mia anima agli ìnferi,\nnon permetterai al tuo fedele di vedere la fossa.",
                "Mi farai conoscere il sentiero della vita:\ngioia in abbondanza alla tua presenza,\ndelizia senza fine alla tua destra."
            ],
            "description": "Salmo particolarmente venerabile per il suo profonod senso messianico, di cui San Pietro e San Paolo diedero la spiegazione parziale ai primi fedeli (Atti 2.25-32; 13.35-37)"
        },
        {
            "titleWithNumber": "Salmo 17 (16)",
            "title": "Supplica Del Giusto Contro I Persecutori",
            "content": [
                "Preghiera. Di Davide.\n\nAscolta, Signore, la giusta causa,\npresta attenzione al mio lamento,\nascolta la mia preghiera,\nche non viene da labbra ingannatrici.",
                "Dalla tua presenza proceda il mio giudizio,\ni tuoi occhi vedano ciò che è retto.",
                "Scruta il mio cuore, vàglialo nella notte,\nprovami nel crogiuolo:\nnon troverai una mia colpa;\nla mia bocca non ha trasgredito",
                "secondo l’agire degli uomini.\nCon la parola delle tue labbra\nio mi sono guardato dai sentieri del violento,",
                "tenendo i miei passi sulle tue orme,\nperché non vacillassero i miei piedi.",
                "Io ti chiamo, Dio, e tu mi rispondi.\nTendi verso di me il tuo orecchio:\nascolta le mie parole.",
                "Mostra la tua bontà,\ntu che salvi dai nemici\nquanti cercano rifugio presso la tua destra.",
                "Custodiscimi come la pupilla dell’occhio,\nnascondimi, all’ombra delle tue ali,",
                "dai malvagi che mi usano violenza,\ndai nemici mortali che da ogni parte mi stringono.",
                "Hanno chiuso il loro intimo,\nhanno in bocca parole arroganti;",
                "stanno in agguato, mi hanno già circondato,\nvolgono i loro occhi per abbattermi.",
                "Il loro aspetto è quello di un leone\nche brama sbranare la preda\ne di un leoncello che sta in agguato nei nascondigli.",
                "Sorgi, Signore, affronta il suo volto e abbattilo;\ncon la tua spada liberami dall’empio;",
                "con la tua mano, Signore, liberami dagli uomini mortali,\ndagli uomini mortali del mondo, la cui sorte è tra i viventi\ne il cui ventre tu riempi con i tuoi beni;\ndi questi si saziano i figli e ne lasciano un resto per i loro piccoli.",
                "Io, nella giustizia, voglio contemplare il tuo volto;\nvoglio saziarmi, al risveglio, della tua presenza."
            ],
            "description": "Ardente preghiera in mezzo ad accuse e persecuzioni, chiusa da un sublime grido di speranza. Il salmista protesta la sua innocenza appellando fidente al giudizio di Diom che scruto i cuori; invoca l'tervento di Dio, frammezzo al'odio stringente di nemici pari a leoni furibondi e dimentichi di Dio e dei suoi benefici; esprime la serena speranza di destarsi, dopo la morte, nella luce del volto di Dio."
        },
        {
            "titleWithNumber": "Salmo 18 (17)",
            "title": "Te Deum Regale",
            "content": [
                "Al maestro di coro. Del servo del Signore, di Davide, \nil quale rivolse al Signore le parole di questo canto nel giorno in cui il Signore \nlo liberò dalla mano di tutti i suoi nemici e dalla mano di Saul, dicendo:",
                "Ti amo, Signore, mia forza;",
                "Signore, mia roccia,\nmia fortezza, mio liberatore;\nmio Dio, mia rupe in cui mi rifugio,\nmio scudo, mia potente salvezza, mio baluardo,",
                "degno di ogni lode.\nHo invocato il Signore\ne sono stato salvato dai miei nemici.",
                "Mi circondarono i flutti della morte\ne mi travolsero i torrenti di Belial,",
                "mi avvolsero le funi degli ìnferi,\nmi avvinsero i lacci della morte.",
                "Nella mia angoscia invocai il Signore\ne gridai al mio Dio;\negli udì la mia voce dal suo tempio\ne il mio grido giunse a lui, ai suoi orecchi.",
                "Allora vacillò la terra e sussultò\ne le basi dei monti tremarono,\nsi scossero perché egli era sdegnato.",
                "Salì fumo dalle sue narici\ne fuoco divorante dalla sua bocca,\ncarboni ardenti sprizzavano dalla sua persona.",
                "Allora piegò i cieli e discese,\ncon una nube sotto i suoi piedi;",
                "salì sopra un cherubino e volò,\nlibrandosi sulle ali del vento.",
                "Pose intorno a sé le tenebre come suo velo,\ne come sua tenda l’oscurità delle acque e le fitte nubi.",
                "Dallo splendore della sua presenza\nsvanivano le sue nubi con grandine e carboni ardenti.",
                "Il Signore tuonò dal cielo\ne l’Altissimo emise la sua voce;",
                "scagliò le sue frecce e li disperse,\nlanciò folgori in gran numero e li sbaragliò.",
                "Allora apparvero le profondità del mare,\nsi scoprirono le fondamenta del mondo,\nalla tua minaccia, Signore,\nal soffio del vento delle tue narici.",
                "Egli stese la mano dall’alto e mi prese,\nmi trasse fuori dalle acque profonde,",
                "mi liberò da nemici potenti\ne da quelli che mi odiavano, benché più forti di me.",
                "Mi affrontarono nel giorno della mia sventura,\nma il Signore fu il mio sostegno.",
                "Mi fece uscire al largo,\nmi trasse in salvo, perché mi vuole bene.",
                "Il Signore mi ha trattato secondo la mia giustizia,\nmi ha ripagato secondo la purezza delle mie mani.",
                "Sì, ho osservato le vie del Signore\ne non ho agito con empietà lontano dal mio Dio.",
                "Sì, tutti i suoi giudizi sono dinanzi a me\ne non ho rifiutato i suoi precetti.",
                "Sono stato retto con lui\ne mi sono guardato dalla mia iniquità.",
                "Il Signore mi ha ripagato secondo la mia giustizia,\nsecondo la purezza delle mie mani davanti ai suoi occhi.",
                "Con l’uomo fedele tu sei fedele,\ncon l’uomo retto tu sei retto,",
                "con l’uomo puro tu sei puro\ne con chi è perverso ti mostri astuto,",
                "perché tu sei colui che salva il popolo umile\ne abbassi gli occhi dei superbi.",
                "Sì, tu sei la mia lampada, Signore,\nil mio Dio che illumina la mia oscurità.",
                "Sì, con te sono pieno di forza\nquando assalgo le schiere,\ne con il mio Dio scavalcherò le mura.",
                "La via di Dio è perfetta,\nla parola del Signore è purissima;\negli è uno scudo per quanti si rifugiano in lui.",
                "Perché, all’infuori del Signore, chi è Dio?\nO chi è rupe, all’infuori del nostro Dio?",
                "Il Dio che mi ha cinto di forza\ne ha reso perfetto il mio cammino,",
                "che ha reso i miei piedi simili a quelli delle cerve\ne sopra le alture mi fa stare sicuro;",
                "che ha addestrato le mie mani alla guerra\ne le mie braccia a tendere l’arco di bronzo.",
                "Tu mi hai dato il tuo scudo di salvezza;\ncon la tua destra sei stato il mio sostegno\ne la tua bontà mi ha reso grande.",
                "Hai reso larga la via ai miei passi\ne i miei talloni, sotto di me, non hanno ceduto.",
                "Ho inseguito i miei nemici e li ho raggiunti\ne non sono tornato senza averli annientati.",
                "Li ho abbattuti e non hanno potuto rialzarsi,\nsono caduti sotto i miei piedi.",
                "Tu mi hai cinto di forza per la battaglia,\nhai piegato sotto di me i miei avversari;",
                "hai fatto voltare le spalle ai miei nemici davanti a me,\ne io ho sterminato quelli che mi odiavano.",
                "Hanno gridato, ma nessuno li ha salvati;\nhanno gridato al Signore, ma egli non ha risposto.",
                "Li ho dispersi come polvere del suolo,\nli ho calpestati come fango delle strade.",
                "Tu mi hai liberato dal popolo in rivolta,\nmi hai posto a capo delle nazioni;\nun popolo che non conoscevo mi è stato sottomesso.",
                "All’udirmi, essi mi obbediscono,\ngli stranieri si inchinano davanti a me;",
                "cadono esausti gli stranieri\ned escono trepidanti dai loro rifugi.",
                "Viva il Signore e sia benedetta la mia rupe,\nsia esaltato il Dio della mia salvezza,",
                "il Dio che mi ha accordato la vendetta\ne sotto di me ha soggiogato i popoli!",
                "Mi ha liberato dai nemici,\nanzi mi ha innalzato sopra i miei avversari,\nmi ha sottratto agli uomini violenti.",
                "Per questo ti lodo, Signore, fra i popoli\ne voglio cantare inni al tuo nome.",
                "Egli ha dato al suo re strepitose vittorie\ne ha usato benevolenza verso il suo consacrato,\nverso Davide e la sua discendenza per sempre."
            ],
            "description": "Grandioso canto di ringraziamento a Dio pel trionfo conseguito dal re salmista sopra un mondo di insidie e di nemici, caratteristicho, per la forma e il contenuto, del linguaggio e dei casi di Davide."
        },
        {
            "titleWithNumber": "Salmo 19 (18)",
            "title": "Inno Al Signore, Sole Di Giustizia",
            "content": [
                "Al maestro di coro. Salmo. Di Davide.",
                "I cieli narrano la gloria di Dio\ne il firmamento annunzia l’opera delle sue mani.",
                "Un giorno rivolge parole all’altro\ne una notte trasmette conoscenza all’altra.",
                "Non vi è linguaggio e non vi sono parole,\nnon si ha percezione del loro suono:",
                "in tutta la terra si espande la loro voce\ne ai confini del mondo le loro parole.\nIn essi ha posto una tenda per il sole,",
                "che esce come uno sposo dalla sua stanza nuziale,\ngioisce come un prode che percorre la via.",
                "Egli esce da un’estremità dei cieli\ne il suo giro raggiunge l’altra estremità:\nnulla può sottrarsi al suo calore.",
                "La legge del Signore è perfetta:\nrinfranca l’anima.\nLa testimonianza del Signore è fedele:\ndà saggezza ai semplici.",
                "I precetti del Signore sono retti:\ndànno gioia al cuore.\nIl comandamento del Signore è limpido:\nillumina gli occhi.",
                "La parola del Signore è pura:\nrimane in eterno.\nI giudizi del Signore sono veri,\nsono tutti giusti;",
                "essi sono più preziosi dell’oro,\npiù di molto oro purissimo;\nsono più dolci del miele\ne di un favo stillante.",
                "Sebbene il tuo servo si lasci guidare da essi\ne nella loro osservanza trovi una grande ricompensa,",
                "gli errori chi li comprende?\nPurificami da quelli che mi sono occulti.",
                "Anche dall’orgoglio custodisci il tuo servo,\nperché non abbia a prevalere su di me;\nallora sarò purificato da una grave colpa.",
                "Incontrino il tuo favore le parole della mia bocca\ne il palpito del mio cuore giunga al tuo cospetto,\nSignore, mia rupe e mia difesa."
            ],
            "description": "Canto squisitamente religioso e ispirato, che bene si può dire riassunto nelle parole di Kant: << Due cose mi parlano di Dio: il cielo stellato sul mio capo, e la sua legge nel mio cuore>>. Il salmista conclude col desiderio e col proposito della più fedele obbedienza ai precetti di dio."
        },
        {
            "titleWithNumber": "Salmo 20 (19)",
            "title": "Preghiera Per La Vittoria Del Re",
            "content": [
                "Al maestro di coro. Salmo. Di Davide.",
                "Ti esaudisca il Signore,\nnel giorno dell’avversità, ti tragga in alto, in salvo\nil nome del Dio di Giacobbe.",
                "Ti mandi l’aiuto dal santuario\ne ti sostenga da Sion.",
                "Ricordi ogni tua offerta\ne accetti ogni tuo olocausto.",
                "Ti conceda quanto desidera il tuo cuore\ne porti a compimento ogni tuo progetto.",
                "Ci rallegreremo per la tua vittoria\ne alzeremo i vessilli nel nome del nostro Dio:\nil Signore esaudisca tutte le tue richieste.",
                "Ora so che il Signore ha dato vittoria al suo consacrato,\nlo esaudisce dal suo cielo santo\ncon le gesta vittoriose della sua destra.",
                "Chi confida nei carri e chi nei cavalli,\nma noi ci ricordiamo del nome del Signore nostro Dio.",
                "Essi sono inciampati e caduti,\nma noi restiamo in piedi e siamo saldi.",
                "Signore, salva il re\ne ascoltaci quando ti invochiamo."
            ],
            "description": "Questo salmo forma col seguente una specie di diftico. Questo è una preghiera per il re che va in querra, il seguente è invece un canto di ringraziamento per la vittoria.              "
        },
        {
            "titleWithNumber": "Salmo 21 (20)",
            "title": "Ringraziamento Per La Preghiera Esaudita",
            "content": [
                "Al maestro di coro. Salmo. Di Davide.",
                "Nella tua forza, Signore, il re si allieti\ne nella tua salvezza esulti grandemente!",
                "Esaudisci i desideri del suo cuore\ne non respingere le richieste delle sue labbra.",
                "Sì, tu gli andrai incontro con ricche benedizioni,\ngli porrai sul capo una corona di oro puro.",
                "La vita che ti chiede, tu gliela concedi:\nlunghezza di giorni, una durata eterna, senza fine.",
                "Grande è la sua gloria per la tua salvezza,\nlo avvolgi di splendore e di maestà.",
                "Sì, tu gli accorderai benedizioni per sempre,\nlo ricolmerai di gioia alla tua presenza.",
                "Sì, il re si rifugia nel Signore\ne per la benevolenza dell’Altissimo mai vacillerà.",
                "La tua mano raggiungerà tutti i tuoi nemici,\nla tua destra raggiungerà quelli che ti odiano.",
                "Tu li porrai come in una fornace ardente, al solo tuo apparire;\nil Signore, nel suo sdegno, li annienterà e li divorerà il fuoco.",
                "Farai sparire dalla terra il loro frutto\ne la loro discendenza tra i figli degli uomini.",
                "Benché abbiano tramato il male\ne ordito trame contro di te,\nnon prevarranno.",
                "Sì, tu li stenderai con la schiena a terra,\ncon le corde del tuo arco\nmirerai diritto alla loro faccia.",
                "Innàlzati, Signore, nella tua forza:\nnoi canteremo le tue gesta vittoriose, canteremo inni."
            ],
            "description": "Il salmo precedente chiedeva a Dio la vittoria, questo è un ringraziamento per la vittoria ottenuta , e un saluto di compiacimento al re vincitore che ritorna."
        },
        {
            "titleWithNumber": "Salmo 22 (21)",
            "title": "Sofferenze E Speranze Del Giusto",
            "content": [
                "Al maestro di coro. Sulla melodia <<Le cerve dell’aurora>>. Salmo. Di Davide.",
                "Dio mio, Dio mio, perché mi hai abbandonato,\ne tieni lontane dalla mia salvezza\nle parole del mio lamento?",
                "Dio mio, io grido di giorno e tu non rispondi,\ne anche di notte e non c’è quiete per me.",
                "Eppure tu sei il Santo,\ntu dimori tra le lodi di Israele.",
                "In te hanno confidato i nostri padri,\nhanno confidato e tu li hai liberati.",
                "A te hanno gridato e sono stati salvati,\nin te hanno confidato e non sono rimasti delusi.",
                "Ma io sono un verme e non un uomo,\nludibrio della gente e scherno del popolo.",
                "Tutti, al vedermi, si fanno beffe di me,\nstorcono la bocca, scuotono il capo:",
                "<<Si è affidato al Signore, lo liberi dunque,\nlo salvi, se davvero gli vuole bene!>>.",
                "Sì, tu mi hai tratto dal grembo materno,\nal petto di mia madre mi hai affidato.",
                "A te fui affidato quando ero ancora nelle viscere materne,\ndal seno di mia madre sei tu il mio Dio.",
                "Non stare lontano da me,\nperché la sventura è vicina e nessuno mi aiuta.",
                "Grossi tori mi hanno circondato,\ngiovenchi di Basan mi hanno accerchiato.",
                "Tengono aperta su di me la loro bocca,\ncome leoni ruggenti, pronti a sbranare.",
                "Come acqua mi sento disciolto\ne si sono slogate tutte le mie ossa;\nil mio cuore è come la cera,\nsi strugge dentro il mio petto.",
                "La mia gola è inaridita come un coccio\ne la mia lingua si è incollata al palato;\nin polvere di morte tu mi riduci.",
                "Sì, un branco di cani mi sta accerchiando,\nuna folla di malfattori mi sta d’intorno.\nHanno scavato le mie mani e i miei piedi,",
                "posso contare tutte le mie ossa.\nEssi protendono lo sguardo, mi osservano,",
                "si dividono le mie vesti fra loro\ne sul mio vestito gettano la sorte.",
                "Ma tu, Signore, non stare lontano,\nmia forza, vieni presto in mio aiuto.",
                "Strappa dalla spada l’anima mia\ne dalla stretta dei cani me, che sono solo;",
                "salvami dalla bocca del leone\ne dalle corna dei bufali: tu mi hai esaudito.",
                "Io annunzierò il tuo nome ai miei fratelli,\nti loderò in mezzo all’assemblea.",
                "Voi che temete il Signore, lodatelo!\nVoi tutti, discendenti di Giacobbe, rendetegli gloria,\ntemetelo voi tutti, discendenti di Israele!",
                "Perché egli non ha disprezzato\nné sdegnato l’afflizione del misero,\nnon gli ha nascosto il suo volto\ne al suo grido di aiuto lo ha ascoltato.",
                "A te proclamerò la mia lode nella grande assemblea,\nscioglierò i miei voti davanti a quelli che lo temono.",
                "Mangino i poveri e si sazino,\nlodino il Signore quelli che lo cercano,\nviva il loro cuore in eterno.",
                "Si ricordino e ritornino al Signore tutti i confini della terra,\nsi prostrino davanti a te tutte le famiglie delle genti:",
                "perché al Signore appartiene il regno,\negli domina sulle nazioni.",
                "Tutti i potenti della terra gli renderanno omaggio\ne si inchineranno davanti a lui tutti quelli che scendono nella polvere.\nL’anima mia vivrà per lui:",
                "la mia discendenza lo servirà,\ncelebrerà per sempre il mio Signore.",
                "Essi verranno e proclameranno la sua giustizia\nal popolo che nascerà:\n<<Sì, egli ha fatto questo!>>."
            ],
            "description": "Salmo venerando fra tutti. Gesù morente sulla Croce ne fece sue (Mt 27.26) le prime parole che lo riassumono per intero, e ce ne rivelò il senso messianico. Il salmo tesse una arcana e commovente storia di patimenti sovrumani, implorando per essi l'aiuto divino; rievoca i frutti che da quei patimenti, superati col divino soccorso, verranno a << tutte le famiglie delle genti >>."
        },
        {
            "titleWithNumber": "Salmo 23 (22)",
            "title": "Dio, Pastore E Ospite",
            "content": [
                "Salmo. Di Davide.\n\nIl Signore è il mio pastore:\nnulla mi mancherà.",
                "In pascoli verdeggianti mi fa riposare,\nverso acque tranquille mi conduce.",
                "Egli rinfranca la mia anima,\nmi guida in sentieri di giustizia \nin grazia del suo nome.",
                "Anche se camminassi in una valle dall'ombra di morte,\nnon temerei alcun male,\nperché tu sei con me;\nil tuo bastone e la tua verga,\nsono essi la mia difesa.",
                "Per me tu prepari una mensa\ndi fronte ai miei avversari;\nhai unto con olio il mio capo,\nil mio calice è traboccante.",
                "Certo, bontà e fedeltà mi accompagneranno\nper tutti i giorni della mia vita,\ne abiterò nella casa del Signore per lunghi anni."
            ],
            "description": "Dio è il buon Pastore che rende traqnuillo e sereno in tutti i casi della vita chi si fida di lui, lo difende, gli da pace e gioia di fronte a tutti i suoi nemici, lo colma di beni e di favori e si degna di ospitarlo nella sua Casa."
        },
        {
            "titleWithNumber": "Salmo 24 (23)",
            "title": "Liturgia Di Ingresso Nel Tempio",
            "content": [
                "Di Davide. Salmo.\n\nAl Signore appartiene la terra e quanto contiene,\nil mondo e quanti vi abitano,",
                "poiché sui mari egli l’ha fondata\ne sui fiumi l’ha stabilita.",
                "Chi può salire sul monte del Signore?\nChi può restare nel suo santo luogo?",
                "Chi ha le mani innocenti e il cuore puro,\nchi non si rivolge agli idoli vani\ne non fa giuramenti a scopo d’inganno.",
                "Egli riceverà benedizione dal Signore\ne giustizia dal Dio della sua salvezza.",
                "Tale è la generazione di quanti lo cercano,\ndi quanti desiderano il tuo volto, Dio di Giacobbe.",
                "Sollevate, porte, i vostri architravi,\ninnalzatevi, porte eterne,\nperché entri il re della gloria.",
                "Chi è questo re della gloria?\nIl Signore, il forte, l’eroe,\nil Signore, l’eroe in battaglia.",
                "Sollevate, porte, i vostri architravi,\ninnalzatevi, porte eterne,\nperché entri il re della gloria.",
                "Chi è questo re della gloria?\nIl Signore degli eserciti,\negli è il re della gloria."
            ],
            "description": "E' il canto d'una solenne processione che reca l'arca alla sua dimora, il Tabernacolo, o <<Tempio>>, forse dopo una guerra. Prima (1-6) è un canto di lode di un coro a laude di Dio e dei suoi veri divoti; poi diventa un canto alternato a due cori, a descrizione lirica dell'ingresso del Re della gloria nella sua sacra dimora."
        },
        {
            "titleWithNumber": "Salmo 25 (24)",
            "title": "Inno Alfabetico Alla Bontà Di Dio",
            "content": [
                "Di Davide.\n\nAlef – In te, Signore, io pongo la mia speranza,\nelevo l’anima mia ",
                "al mio Dio.\nBet – In te mi rifugio: fa’ che io non sia deluso,\nche i miei nemici non trionfino su di me.",
                "Ghimel – Anche quanti sperano in te non restino delusi,\nsiano delusi quanti tradiscono senza motivo.",
                "Dalet – Mostrami, Signore, le tue vie,\nistruiscimi nei tuoi sentieri.",
                "He – Fammi camminare nella tua fedeltà e istruiscimi,\nperché sei tu il Dio della mia salvezza\nVau – e io spero in te ogni giorno.",
                "Zain – Ricorda, Signore, i gesti della tua compassione\ne della tua bontà, che durano da sempre.",
                "Het – Dimentica i peccati della mia giovinezza\ne le mie trasgressioni;\nsecondo la tua compassione ricordati di me,\nin grazia della tua bontà, Signore.",
                "Tet – Buono e retto è il Signore,\nper questo insegnerà ai peccatori la via.",
                "Jod – Farà camminare i poveri nella giustizia\ne ai poveri insegnerà la sua via.",
                "Kaf – Tutti i sentieri del Signore sono bontà e fedeltà\nper quelli che custodiscono la sua alleanza e i suoi precetti.",
                "Lamed – Per amore del tuo nome, Signore,\nperdona il mio peccato, per quanto grande esso sia.",
                "Mem – Chi è l’uomo che teme il Signore?\nEgli lo ammaestra sulla via che dovrà scegliere.",
                "Nun – La sua vita trascorrerà nel bene\ne la sua discendenza erediterà la terra.",
                "Samech – L’amicizia del Signore\nè per quelli che lo temono:\negli fa loro conoscere la sua alleanza.",
                "Ain – I miei occhi sono sempre rivolti al Signore,\nperché egli libera dalla rete i miei piedi.",
                "Pe – Vòlgiti a me e abbi pietà di me,\nperché io sono misero e solo.",
                "Sade – Allevia le angustie del mio cuore,\nfammi uscire da ogni mia strettezza.",
                "Guarda la mia afflizione e la mia pena\ne perdona tutti i miei peccati.",
                "Resh – Guarda come sono numerosi i miei nemici\ne con quanta violenza e odio mi avversano!",
                "Shin – Custodiscimi e salva la mia anima:\nfa’ che io non resti deluso, perché mi sono rifugiato in te.",
                "Tau – Innocenza e rettitudine mi custodiscano,\nperché in te, Signore, io ho posto la mia speranza.",
                "Dio, libera Israele\nda tutte le sue angustie!"
            ],
            "description": "Il salmista si rifugia in Dio dalle lotte a cui è fatto segno, chiedendo a Lui luce ai suoi passi e perdono ai suoi falli giovanili e fidando nella bontà e giustizia divina; supplica il Signore di sollevarlo in mezzo alle sue molte e affannose angustie, e soccorrerlo e difenderlo. E' un carme alfabetico."
        },
        {
            "titleWithNumber": "Salmo 26 (25)",
            "title": "Preghiera Dell’innocente",
            "content": [
                "Di Davide.\n\nSii tu il mio giudice, Signore,\nperché io ho camminato nella mia integrità:\nnel Signore confido, non posso vacillare.",
                "Scrutami, Signore, e mettimi alla prova,\npassa al crogiuolo i miei reni e il mio cuore.",
                "Sì, la tua bontà è davanti ai miei occhi\ne io cammino nella tua fedeltà.",
                "Non mi siedo con uomini iniqui\ne non mi incammino con chi cerca l’inganno;",
                "ho in odio la compagnia degli empi\ne non prendo posto insieme con i malvagi.",
                "Nell’innocenza voglio lavare le mie mani\ne girare intorno al tuo altare, Signore,",
                "per far udire la voce della lode\ne proclamare a tutti le tue meraviglie.",
                "Io amo, Signore, dimorare nella tua casa\ne nel luogo dove ha sede la tua gloria.",
                "Non associare con i peccatori la mia anima,\nné la mia vita con gli uomini sanguinari,",
                "nelle cui mani non è che inganno,\nmentre la loro destra è colma di ciò che corrompe.",
                "Io, invece, cammino nella mia integrità:\nliberami e abbi pietà di me.",
                "Il mio piede sta saldo su terra piana.\nNelle assemblee ti benedirò, Signore."
            ],
            "description": "Conscio della propria innocenza, malgrado le calunnie a cui è sottoposto, il salmista si affida al giudiszio di Dio, protesta la sua fedeltà a Dio e l'odio agli iniqui; ripone la sua gioia di partecipare al culto pubblico e cantare, innanzi al suo ardore, nelle grandi adunanze, le lodi al Signore."
        },
        {
            "titleWithNumber": "Salmo 27 (26)",
            "title": "Ferma Fiducia In Dio",
            "content": [
                "Di Davide.\n\nIl Signore è mia luce e mia salvezza,\ndi chi avrò timore?\nIl Signore è difesa della mia vita,\ndi chi avrò paura?",
                "Se gli empi mi assalgono per divorare la mia carne,\nessi, che mi sono nemici e avversari, vacillano e cadono.",
                "Se si accampa contro di me un esercito,\nnon teme il mio cuore;\nse infuria contro di me la battaglia,\nproprio allora avrò più fiducia.",
                "Una sola cosa chiedo al Signore,\nquesta sola ardentemente io cerco:\nabitare nella casa del Signore\ntutti i giorni della mia vita,\nper godere della soavità del Signore\ne vegliare nel suo tempio.",
                "Sì, egli mi custodirà nella sua tenda\nnel giorno della sventura,\nmi nasconderà nell’interno della sua dimora,\nsulla roccia, in alto, mi solleverà.",
                "E ora si innalzi il mio capo\nsui miei nemici che mi circondano,\ne io possa offrire sacrifici con gioia nella sua dimora.\nAllora canterò al Signore, canterò inni.",
                "Ascolta, Signore, la mia voce!\nIo grido, abbi pietà di me e rispondimi.",
                "A te parla il mio cuore, te cerca il mio volto;\nil tuo volto, Signore, io cerco.",
                "Non nascondere da me il tuo volto,\nnon respingere con sdegno il tuo servo,\ntu che sei la mia difesa.\nNon mi scacciare, non mi abbandonare,\nDio, mia salvezza.",
                "Ecco, mio padre e mia madre\nmi hanno abbandonato,\nil Signore invece mi ha accolto.",
                "Indicami, Signore, la tua via\ne guidami sul retto sentiero,\na causa di quelli che mi insidiano.",
                "Non lasciarmi in balìa dei miei nemici,\npoiché sono sorti contro di me\nfalsi testimoni e gente che spira violenza.",
                "Che sarebbe stato di me, se non avessi avuto la certezza\ndi godere della bontà del Signore nella terra dei viventi?",
                "Spera nel Signore!\nSii forte, si rinfranchi il tuo cuore\ne spera nel Signore!"
            ],
            "description": "Canto di fiduciosa e ardente preghiera, alternata di speranza e di terrore, ma chiusa con un accento di più forte fede e animoso coraggio."
        },
        {
            "titleWithNumber": "Salmo 28 (27)",
            "title": "Supplica E Ringraziamento",
            "content": [
                "Di Davide.\n\nA te grido, Signore, mia roccia;\nnon essere sordo con me,\nperché, se tu con me stai in silenzio,\nio verrò annoverato\nfra quelli che scendono nella tomba.",
                "Ascolta la voce della mia supplica\nquando grido a te,\nquando alzo le mie mani\nverso il tuo santo tempio.",
                "Non trascinarmi via con gli empi\ne con quanti operano il male.\nEssi parlano di pace con i loro vicini,\nma hanno la malizia nel loro cuore.",
                "Trattali secondo le loro opere\ne secondo la malvagità delle loro azioni;\ntrattali secondo l’opera delle loro mani,\nrendi loro ciò che meritano.",
                "Poiché non hanno prestato attenzione alle opere del Signore,\nné a quanto le sue mani hanno fatto,\negli li distruggerà e non saranno più edificati.",
                "Benedetto il Signore,\nche ha dato ascolto alla voce della mia afflizione.",
                "Il Signore è mia forza e mio scudo:\nin lui confida il mio cuore.\nEgli è venuto in mio aiuto,\nper questo esulta il mio cuore\ne con il mio canto voglio rendergli grazie.",
                "Il Signore è forza per il suo popolo\ne baluardo di salvezza per il suo consacrato.",
                "Salva il tuo popolo e benedici la tua eredità,\nsii il loro pastore e il loro sostegno per sempre."
            ],
            "description": "Il salmista invoca l'aiuto di Dio contro le persecuzioni degli empi, e nella certezza d'essere esaudito, ringrazia in anticipo il Signore."
        },
        {
            "titleWithNumber": "Salmo 29 (28)",
            "title": "Inno Alla Potenza Di Dio Nel Creato",
            "content": [
                "Salmo. Di Davide.\n\nDate al Signore, figli di Dio,\ndate al Signore gloria e potenza,",
                "date al Signore la gloria del suo nome;\nprostratevi davanti al Signore\nalla sua santa apparizione.",
                "La voce del Signore è sulle acque:\nil Dio della gloria ha tuonato.\nIl Signore è sulle grandi acque.",
                "La voce del Signore è vigorosa,\nla voce del Signore è maestosa.",
                "La voce del Signore schianta i cedri:\nil Signore schianta i cedri del Libano;",
                "fa balzare il Libano come un vitello\ne il Sirion come un giovane bufalo.",
                "La voce del Signore\nfa guizzare i fulmini.",
                "La voce del Signore sconvolge il deserto,\nil Signore sconvolge il deserto di Kades.",
                "La voce del Signore scuote le querce\ne sfronda le selve.\nNel suo tempio tutto esclama: <<Gloria!>>.",
                "Il Signore è assiso sul diluvio,\nil Signore si è assiso re per sempre.",
                "Il Signore darà forza al suo popolo,\nil Signore benedirà il suo popolo con la pace."
            ],
            "description": "Il salmista esorta il popolo d'Israele a onorare il Signore con sacre cerimonie."
        },
        {
            "titleWithNumber": "Salmo 30 (29)",
            "title": "Inno Di Ringraziamento",
            "content": [
                "Salmo. Inno per la dedicazione del tempio. Di Davide.",
                "Ti voglio esaltare, Signore,\nperché mi hai tratto in alto, in salvo\ne non hai permesso che i miei nemici\nsi rallegrassero di me.",
                "Signore, mio Dio,\nho gridato a te e tu mi hai guarito.",
                "Signore, tu hai fatto risalire dagli ìnferi l’anima mia,\nmi hai ridato la vita\nperché non scendessi nella fossa.",
                "Cantate inni al Signore, suoi fedeli,\nelevate la lode nel ricordare la sua santità,",
                "perché la sua ira dura un momento,\nma la sua benevolenza è per tutta la vita.\nAlla sera permane il pianto\ne al mattino la gioia.",
                "Io avevo detto nella mia prosperità:\n<<Non vacillerò in eterno>>.",
                "Signore, nella tua benevolenza\ntu mi avevi reso saldo come le montagne possenti;\npoi hai nascosto il tuo volto e io sono rimasto smarrito.",
                "A te, Signore, ho gridato\ne dal mio Signore ho implorato pietà:",
                "<<Quale guadagno hai tu dal mio sangue,\nse io discendo nella tomba?\nTi renderà forse grazie la polvere,\no proclamerà la tua fedeltà?",
                "Ascolta, Signore, e fammi grazia;\nsii tu, Signore, il mio difensore>>.",
                "Hai cambiato in gioia per me il mio lutto,\nhai sciolto la mia veste di sacco e mi hai rivestito di gioia.",
                "Per questo il mio intimo ti canterà inni e non tacerà.\nSignore, mio Dio, per sempre ti voglio rendere grazie."
            ],
            "description": "Il salmo è un inno davidico di riconoscenza a Dio per essere scampato da una malattiaa mortale. Fu adottato come canto ufficiale per la riconsacrazione del Tempio, dopo le prime vittorie dei Maccabei."
        },
        {
            "titleWithNumber": "Salmo 31 (30)",
            "title": "Preghiera Nella Prova",
            "content": [
                "Al maestro di coro. Salmo. Di Davide.",
                "In te, Signore, mi rifugio:\nfa’ che io non sia mai deluso,\nsalvami nella tua giustizia.",
                "Porgi verso di me il tuo orecchio:\nvieni presto a liberarmi;\nsii per me come una rocca di salvezza,\ncome un rifugio inaccessibile per la mia salvezza.",
                "Sì, mia rupe e mia rocca sei tu;\nper amore del tuo nome tu mi guiderai\ne mi condurrai al sicuro.",
                "Mi trarrai dalla rete che mi hanno teso di nascosto,\nperché tu sei il mio rifugio;",
                "nelle tue mani affido il mio spirito:\nliberami, Signore, Dio fedele.",
                "Detesto quanti si affidano agli idoli vani;\nio, invece, ho posto la mia fiducia nel Signore.",
                "Voglio gioire ed esultare per la tua benevolenza,\nperché hai guardato alla mia afflizione,\nhai conosciuto le angustie dell’anima mia",
                "e non mi hai consegnato nella mano del nemico,\nhai posto i miei piedi in luogo spazioso.",
                "Abbi pietà di me, Signore,\nperché sono nell’angoscia:\nsi consumano nel dolore il mio occhio,\nla mia anima e le mie viscere.",
                "Sì, nella tristezza si consuma la mia vita\ne i miei anni nel gemito;\nper l’afflizione viene meno il mio vigore\ne si logorano le mie ossa.",
                "Sono diventato un obbrobrio\nper tutti quelli che mi opprimono\ne molto di più per i miei vicini,\nun terrore per i miei conoscenti:\nquanti mi vedono lungo la strada\nfuggono lontano da me.",
                "Sono tutto inaridito come un morto, senza vita,\nsono diventato come un oggetto consunto.",
                "Sì, ho udito la calunnia di molti,\nlo spavento mi circonda da ogni parte,\nquando insieme essi congiurano contro di me\ne deliberano la rovina dell’anima mia.",
                "Ma io in te confido, Signore;\ndico: <<Tu sei il mio Dio,",
                "nelle tue mani stanno le mie sorti>>.\nLiberami dal potere dei miei nemici\ne da quelli che mi inseguono.",
                "Fa’ risplendere il tuo volto sul tuo servo;\nsalvami per la tua benevolenza.",
                "Signore, che io non sia confuso\nperché ti ho invocato.\nI malvagi invece siano confusi\ne siano ridotti al silenzio negli ìnferi.",
                "Ammutoliscano le labbra bugiarde,\nche con superbia e arroganza\nproferiscono contro il giusto parole insolenti.",
                "Quanto è grande, Signore, la tua bontà\nche tu riservi per quelli che ti temono\ne prepari, davanti ai figli degli uomini,\nper quelli che si rifugiano in te!",
                "Tu li nascondi all’ombra del tuo volto,\nal riparo dai lacci dell’uomo;\nli preservi nella tenda dalla contesa delle lingue.",
                "Benedetto sia il Signore,\nperché su di me fa risplendere il suo amore\nnella città fortificata.",
                "Nella mia costernazione, io pensavo:\n<<Sono respinto dalla tua presenza>>;\ninvece, quando ti ho invocato,\ntu hai dato ascolto alla voce delle mie suppliche.",
                "Amate il Signore, voi tutti suoi devoti;\nil Signore difende i suoi fedeli\ne punisce con rigore chi agisce con superbia.",
                "Siate forti, si rinfranchi il vostro cuore,\nvoi tutti che sperate nel Signore."
            ],
            "description": "Il Salmista, stretto d'ogni parte da angustianti insidie dei nemici, si rovolge fiducioso a Dio da cui tante volte fu già salvato; infine celebra la bontà di Dio esortando tutti a una coraggiosa fiducia nel Signore."
        },
        {
            "titleWithNumber": "Salmo 32 (31)",
            "title": "Lode A Dio Per Il Perdono Del Peccato",
            "content": [
                "Di Davide. Maskil.\n\nBeato l’uomo a cui è stata tolta la colpa\ne perdonato il peccato.",
                "Beato l’uomo a cui il Signore non imputa la colpa\ne nel cui spirito non c’è inganno.",
                "Sì, tacevo, si logoravano le mie ossa\nper i lamenti che facevo tutto il giorno;",
                "poiché giorno e notte la tua mano pesava su di me;\nil mio vigore svaniva come nell’arsura dell’estate.",
                "Ti ho fatto conoscere il mio peccato,\nnon ho nascosto la mia colpa e ho detto:\n<<Voglio confessare al Signore le mie colpe>>,\ne tu hai perdonato la colpa e il mio peccato.",
                "Per questo ogni fedele si rivolgerà a te nella preghiera,\nquando la sventura lo colpisce.\nAnche se irromperanno le grandi acque,\na lui non giungeranno.",
                "Tu sei per me un rifugio,\nmi proteggi nella sventura,\nmi circondi con canti di liberazione.",
                "Ti voglio istruire,\nti voglio mostrare la via da percorrere,\nfissando su di te il mio occhio, ti voglio consigliare.",
                "Non siate come il cavallo o il mulo,\nche non hanno intelligenza:\ncon morso e briglia\nsi può frenare il loro impeto,\naltrimenti non ti si avvicinano.",
                "Molti sono i tormenti dell’empio,\nma chi confida nel Signore\nsarà circondato dalla sua bontà.",
                "Rallegratevi nel Signore ed esultate, giusti,\ngioite voi tutti, retti di cuore."
            ],
            "description": "E' il secondo dei salmi penitenziali della liturgia cattolica, e fu assai caro al penitente Sant'Agostino. Il filo logico del salmo è questo: Beato l'uomo cui Dio rimise ogni peccato, per il pentimento sincero. Io non volevo ritenermi in colpa e soffrivo: mi confessai ingiusto, e Dio mi perdonò. Il Signore stesso ammonisce: non siate irragionevoli e ostinati come i bruti: tutti si umilino dinanzi a Dio e sarà per loro gran gioia."
        },
        {
            "titleWithNumber": "Salmo 33 (32)",
            "title": "Inno A Dio, Signore Del Creato",
            "content": [
                "Rallegratevi, giusti, nel Signore;\nagli uomini retti si addice la lode.",
                "Lodate il Signore con la cetra,\ncon l’arpa a dieci corde a lui cantate inni.",
                "Cantate a lui un canto nuovo,\nsuonate con arte tra acclamazioni di festa.",
                "Poiché retta è la parola del Signore\ne con fedeltà è fatta ogni sua opera.",
                "Egli ama la giustizia e il diritto;\ndell’amore del Signore è piena la terra.",
                "Con la parola del Signore furono fatti i cieli\ne con il soffio della sua bocca tutto l’universo.",
                "Egli riunì come in un otre le acque del mare,\nrinchiuse gli oceani in serbatoi.",
                "Tema davanti al Signore tutta la terra,\ndavanti a lui tremino tutti gli abitanti del mondo;",
                "perché egli ha parlato e tutto fu fatto,\negli ha comandato e tutto venne all’esistenza.",
                "Il Signore annulla il piano dei popoli,\nrende vani i propositi delle nazioni.",
                "Il piano del Signore sussiste per sempre,\ni propositi del suo cuore per ogni generazione.",
                "Beata la nazione il cui Dio è il Signore,\nil popolo che egli ha scelto per sua eredità.",
                "Il Signore guarda dal cielo,\nosserva tutti i figli degli uomini;",
                "dal luogo della sua dimora egli guarda\nsu tutti gli abitanti della terra,",
                "egli che ha plasmato il cuore di ognuno,\nche scruta tutte le loro azioni.",
                "Nessun re può salvarsi\ncon un grande esercito;\nnessun prode trova scampo\ncon la prestanza del suo vigore.",
                "Il cavallo è un inganno per la salvezza\ne non può liberare nessuno\ncon la sua grande forza.",
                "Ecco, l’occhio del Signore è su quelli che lo temono,\nsu quelli che sperano nel suo amore,",
                "per liberare dalla morte la loro vita\ne per farli sopravvivere in tempo di fame.",
                "La nostra anima anela al Signore:\negli è nostro aiuto e nostro scudo.",
                "Sì, in lui gioisce il nostro cuore;\nsì, noi confidiamo nel suo santo nome.",
                "Sia su di noi, Signore, il tuo amore,\nperché in te abbiamo posto la nostra fiducia."
            ],
            "description": "Inno alla potenza creatrice e alla provvidenza divina verso le sue creature e specialmente verso il popolo eletto."
        },
        {
            "titleWithNumber": "Salmo 34 (33)",
            "title": "Inno Alfabetico Di Lode A Dio",
            "content": [
                "Di Davide, quando si finse pazzo davanti ad Abimelech, tanto che questi lo costrinse ad andarsene.\n",
                "Alef – Benedirò il Signore in ogni tempo,\nla sua lode sia sempre sulla mia bocca.",
                "Bet – Nel Signore si gloria l’anima mia,\ni poveri ascoltino e si rallegrino.",
                "Ghimel – Magnificate con me il Signore\ned esaltiamo insieme il suo nome.",
                "Dalet – Mi sono rivolto al Signore ed egli mi ha risposto,\nda ogni mia apprensione mi ha liberato.",
                "He – Guardate a lui e sarete raggianti\ne i vostri volti non dovranno arrossire.",
                "Zain – Questo misero ha gridato e il Signore lo ha esaudito:\nlo ha liberato da tutte le sue angustie.",
                "Het – L’angelo del Signore si accampa\nattorno a quelli che lo temono e li libera.",
                "Tet – Gustate e vedete quanto è buono il Signore:\nbeato l’uomo che in lui si rifugia.",
                "Jod – Temete il Signore, suoi santi,\npoiché nulla verrà a mancare a quelli che lo temono.",
                "Kaf – I potenti sono caduti in miseria\ne soffrono la fame,\nma quelli che si rivolgono al Signore\nnon mancheranno di alcun bene.",
                "Lamed – Venite, figli, ascoltatemi:\nio vi insegnerò il timore del Signore.",
                "Mem – Chi è l’uomo che desidera la vita,\nche ama i giorni in cui vedere il bene?",
                "Nun – Trattieni la tua lingua dal male\ne le tue labbra dal parlare con inganno.",
                "Samech – Allontanati dal male e fa’ il bene,\nricerca la pace e seguila.",
                "Ain – Gli occhi del Signore sono sui giusti\ne i suoi orecchi sono attenti al loro grido di aiuto.",
                "Pe – Il volto del Signore è contro quanti fanno il male,\nper distruggere dalla terra il loro ricordo.",
                "Sade – I giusti gridano e il Signore li ascolta,\nli libera da tutte le loro angustie.",
                "Qof – Il Signore è vicino a chi ha il cuore affranto\ne salva chi ha il cuore contrito.",
                "Resh – Molti sono i mali del giusto,\nma da tutti lo libera il Signore.",
                "Shin – Egli custodisce tutte le sue ossa,\nneppure uno sarà spezzato.",
                "Tau – La malvagità fa perire l’empio\ne quanti odiano il giusto saranno ritenuti colpevoli.",
                "Il Signore riscatta la vita dei suoi servi\ne non saranno ritenuti colpevoli quanti confidano in lui."
            ],
            "description": "E' uno dei salmi alfabetici. Ogni distico si inizia,  per ordine, con una delle lettere dell'alfabeto. Successive variazioni sul tema generico di Dio protettore del giusto: invito alla lode di Dio;  premio al timor di Dio è una felice e lunga vita."
        },
        {
            "titleWithNumber": "Salmo 35 (34)",
            "title": "Preghiera Del Giusto Perseguitato",
            "content": [
                "Di Davide.\n\nSignore, scendi in giudizio\ncontro quelli che mi accusano;\ncombatti contro quelli che mi combattono.",
                "Impugna i tuoi scudi, il piccolo e il grande,\ne sorgi in mia difesa.",
                "Afferra la lancia e sbarra il passo\ndi fronte a quelli che mi inseguono.\nDi’ alla mia anima:\n<<Sono io la tua salvezza!>>.",
                "Siano confusi e coperti di vergogna\nquelli che cercano di togliermi la vita;\nindietreggino e siano umiliati quelli che meditano la mia rovina.",
                "Siano come pula davanti al vento\ne l’angelo del Signore li disperda.",
                "La loro strada sia buia e scivolosa,\nquando li incalza l’angelo del Signore.",
                "Poiché senza motivo mi hanno teso la loro rete,\nsenza motivo hanno scavato per me una fossa.",
                "Li sorprenda una sventura improvvisa,\nsiano presi nella rete che essi hanno teso,\ncadano in essa con rovina.",
                "Ma l’anima mia esulterà nel Signore,\nsi rallegrerà della sua salvezza.",
                "Tutte le mie ossa diranno:\n<<Chi è come te, Signore, che liberi il misero\nda chi è più forte di lui,\ne il misero e il povero da chi vuole derubarli?>>.",
                "Sorgono contro di me perfidi testimoni,\nmi chiedono conto di ciò che non conosco,",
                "mi rendono male per bene:\nquale desolazione per l’anima mia!",
                "Io, invece, quando erano malati, indossavo vesti di sacco,\naffliggevo nel digiuno l’anima mia,\necheggiava nel mio seno la mia preghiera",
                "come per un amico, come per un fratello.\nSono andato in giro\ncome chi è in lutto per la propria madre,\ntriste, a capo chino.",
                "Ma, alla mia caduta, essi hanno gioito e si sono radunati;\nsi sono radunati contro di me per colpirmi a sorpresa;\nnon hanno cessato di straziarmi.",
                "Mi mettono alla prova, mi deridono,\ndigrignano i loro denti contro di me.",
                "Fino a quando, Signore, starai a guardare?\nLibera la mia anima dalle loro violenze,\ndai leoncelli l’unico mio bene.",
                "Ti loderò nella grande assemblea,\na te canterò in mezzo a un popolo numeroso.",
                "Non si rallegrino su di me\ni miei nemici menzogneri,\nné strizzino l’occhio\nquanti mi odiano senza ragione.",
                "Sì, essi non parlano di pace\ne contro la gente pacifica del paese\nmeditano inganni.",
                "Spalancano contro di me la loro bocca e dicono:\n<<Bene! Bene! Abbiamo visto con i nostri occhi>>.",
                "Anche tu hai visto, Signore,\nnon restartene muto;\nmio Signore, non rimanere lontano da me.",
                "Dèstati, sorgi per il mio giudizio,\nper la mia causa, mio Dio e mio Signore!",
                "Giudicami secondo la mia giustizia,\nSignore, mio Dio;\nfa’ che essi non si rallegrino di me.",
                "Non dicano nei loro cuori:\n<<Era questo il nostro desiderio!>>.\nNon dicano: <<L’abbiamo sopraffatto!>>.",
                "Siano insieme confusi\ne coperti di vergogna\ntutti quelli che si rallegrano del mio male;\nsiano ricoperti di vergogna e di disonore\nquelli che si innalzano superbi contro di me.",
                "Gioiscano e si rallegrino invece\nquelli che amano la mia giustizia;\npossano dire sempre:\n<<Sia magnificato il Signore\nche vuole la pace del suo servo!>>.",
                "La mia lingua proclamerà la tua giustizia,\ntutto il giorno la tua lode."
            ],
            "description": "Svolge il tema frequente della preghiera contro i persecutori."
        },
        {
            "titleWithNumber": "Salmo 36 (35)",
            "title": "Malizia Del Peccatore E Bontà Di Dio",
            "content": [
                "Al maestro di coro. Di Davide, servo del Signore.",
                "Il peccato parla all’empio nell’intimo del suo cuore,\ndavanti ai suoi occhi non c’è timore di Dio.",
                "Perché egli si illude ai suoi stessi occhi\nche la sua colpa non verrà scoperta né detestata.",
                "Malvagità e inganno sono le parole della sua bocca;\nrifiuta di essere saggio e di fare il bene.",
                "Medita malizia sul suo giaciglio,\nsi tiene sulla via non buona,\nnon vuole respingere il male.",
                "Signore, fino ai cieli giunge il tuo amore,\nfino alle nubi la tua fedeltà.",
                "La tua giustizia si innalza come i monti altissimi,\nil tuo giudizio come l’immenso abisso.\nUomini e fiere tu salvi, Signore.",
                "Quanto è prezioso il tuo amore, Dio!\nI figli degli uomini cercano rifugio\nall’ombra delle tue ali.",
                "Della ricchezza della tua casa essi si inebriano,\ne al torrente delle tue delizie tu li disseti.",
                "Perché in te è la fonte della vita,\nnella tua luce noi vedremo la luce.",
                "Mantieni il tuo amore\nverso quelli che ti riconoscono,\ne la tua giustizia verso i retti di cuore.",
                "Non permettere che mi raggiunga il piede dei superbi\ne la mano degli empi non mi costringa alla fuga.",
                "Ecco, quelli che fanno il male sono caduti,\nsono inciampati e non si possono rialzare."
            ],
            "description": "Il salmo espone: da una parte la malignità del cuore dell'empio, dall'altra la bontà di Dio, fonte di sicurezza e di vita, chiedendo a Dio la protezione contro i malvagi."
        },
        {
            "titleWithNumber": "Salmo 37 (36)",
            "title": "Meditazione Alfabetica Sulla Sorte Del Giusto E Dell’empio",
            "content": [
                "Di Davide.\n\nAlef – Non irritarti a causa dei malvagi,\nnon invidiare quanti commettono il male.",
                "Poiché saranno presto falciati come fieno\ne appassiranno come l’erba verdeggiante.",
                "Bet – Confida nel Signore e fa’ il bene,\nabita nella terra e goditi le sue ricchezze.",
                "Poni la tua gioia nel Signore\ned egli appagherà i desideri del tuo cuore.",
                "Ghimel – Al Signore affida la tua via,\nconfida in lui ed egli interverrà;",
                "farà risplendere come luce la tua giustizia\ne il tuo diritto come il meriggio.",
                "Dalet – Rimani in silenzio davanti al Signore e spera in lui,\nnon irritarti per chi ha successo,\nper l’uomo che agisce con scaltrezza.",
                "He – Trattieniti dall’ira e non cedere allo sdegno;\nnon irritarti: ne verrebbe solo male.",
                "Perché i malvagi saranno sterminati,\nmentre quelli che sperano nel Signore\nerediteranno la terra.",
                "Vau – Ancora un poco e l’empio scomparirà,\nne cercherai il posto, ed egli non ci sarà più.",
                "I poveri invece erediteranno la terra\ne potranno godere di una grande pace.",
                "Zain – L’empio complotta contro il giusto\ne digrigna i denti contro di lui.",
                "Il Signore se ne ride,\nperché sa che verrà il suo giorno.",
                "Het – Gli empi impugnano la spada\ne tendono il loro arco\nper colpire il misero e il povero,\nper uccidere quelli che camminano per la retta via.",
                "La loro spada penetrerà nel loro cuore\ne i loro archi saranno spezzati.",
                "Tet – Il poco del giusto\nvale più dell’abbondanza degli empi.",
                "Perché le braccia degli empi saranno spezzate,\nmentre il Signore sostiene i giusti.",
                "Jod – Il Signore conosce i giorni degli uomini integri\ne la loro eredità durerà in eterno.",
                "Non saranno delusi nel tempo della sventura\ne nei giorni della carestia potranno saziarsi.",
                "Kaf – Sì, gli empi periranno\ne i nemici del Signore svaniranno\ncome lo splendore dei prati,\npiù presto del fumo essi svaniranno.",
                "Lamed – L’empio prende in prestito e non restituisce,\nmentre il giusto ha pietà e dona.",
                "Sì, quelli che da lui sono benedetti erediteranno la terra,\nma quelli che sono maledetti ne saranno esclusi.",
                "Mem – Il Signore rende sicuri i passi dell’uomo\ne si compiace del suo cammino.",
                "Se cade, non rimarrà a terra,\nperché il Signore sorregge la sua mano.",
                "Nun – Sono stato giovane e ora sono anche vecchio,\nma non ho mai visto un giusto abbandonato,\nné un suo discendente mendicare il pane.",
                "Ogni giorno egli ha pietà e dà in prestito,\nla sua discendenza sarà benedetta.",
                "Samech – Allontanati dal male e fa’ il bene,\ncosì la tua dimora sarà stabile per sempre.",
                "Perché il Signore ama la giustizia\ne non abbandona i suoi fedeli.\nAin – I malvagi saranno distrutti per sempre\ne verrà sterminata la discendenza degli empi.",
                "I giusti erediteranno la terra\ne sarà loro dimora per sempre.",
                "Pe – La bocca del giusto proferisce sapienza\ne la sua lingua parla secondo giustizia.",
                "La legge del suo Dio è nel suo cuore:\ni suoi passi non vacillano.",
                "Sade – L’empio tende agguati al giusto\ne cerca di farlo morire.",
                "Il Signore non lo lascia in suo potere,\nné permette che egli venga condannato nel giudizio.",
                "Qof – Spera nel Signore e custodisci la sua via:\negli ti esalterà e tu erediterai la terra,\nvedrai lo sterminio degli empi.",
                "Resh – Ho visto l’empio prepotente\nergersi come un cedro verdeggiante.",
                "Sono passato, ed ecco, non c’era più;\nl’ho cercato, ma non si è più trovato.",
                "Shin – Custodisci l’integrità e segui la rettitudine,\nperché l’uomo di pace avrà una discendenza.",
                "Ma i malvagi saranno distrutti insieme,\nla discendenza degli empi verrà sterminata.",
                "Tau – La salvezza dei giusti viene dal Signore,\negli è loro difesa nel tempo dell’angoscia.",
                "Il Signore li protegge e li libera,\nli libera dagli empi e li salva,\nperché in lui hanno cercato rifugio."
            ],
            "description": "Il grande problema del male: il perchè gli empi abbiano prosperità nella vita e i buoni frequenti tribolazioni, ha sempre affannato la mente umana. La gran risposta è sempre nella giustizia di Dio. Il salmista espone, come nei salmi 39,49,73, con grande fervore e fede nella Provvidenza. Anche questo salmo è alfabetico."
        },
        {
            "titleWithNumber": "Salmo 38 (37)",
            "title": "Preghiera Nell’angoscia",
            "content": [
                "Salmo. Di Davide. In memoria.",
                "Signore, nella tua ira non mi rimproverare,\nnel tuo sdegno non mi punire!",
                "Perché le tue frecce mi hanno trafitto\ne la tua mano si è abbattuta su di me.",
                "Nulla di sano c’è nel mio corpo,\na causa della tua ira.\nNulla di integro c’è nelle mie ossa,\na causa del mio peccato.",
                "Sì, le mie colpe sorpassano il mio capo,\nmi opprimono come un pesante fardello,\nsuperiore alle mie forze.",
                "Le mie piaghe sono ributtanti e purulente\na causa della mia stoltezza.",
                "Sono diventato curvo e accasciato all’estremo,\ntriste vado in giro tutto il giorno.",
                "Sì, i miei fianchi bruciano per la febbre\ne nulla c’è di sano nel mio corpo.",
                "Sono sfinito e affranto all’estremo,\nruggisco per il fremito del mio cuore.",
                "Mio Signore, dinanzi a te sta ogni mio gemito\ne il mio sospiro non ti è nascosto.",
                "È preso da forti palpiti il mio cuore,\nil mio vigore mi abbandona,\ne la luce dei miei occhi\n– anch’essa – non è più con me.",
                "I miei amici e i miei compagni stanno lontano dalla mia piaga,\ne i miei vicini si fermano a distanza.",
                "Tendono lacci quanti attentano alla mia vita,\nlanciano insulti\nquelli che cercano la mia rovina\ne meditano inganni tutto il giorno.",
                "Ma io mi comporto come un sordo che non ode\ne come un muto che non apre bocca;",
                "sono come un uomo che non sente\ne che non ha risposte sulla sua bocca.",
                "Sì, io spero in te, Signore,\ntu mi risponderai, mio Signore, mio Dio.",
                "Perché ho detto: <<Non si rallegrino di me;\nse il mio piede vacilla\nnon si innalzino orgogliosi su di me.",
                "Sì, io sono sul punto di cadere\ne il mio dolore è sempre davanti a me>>.",
                "Sì, io confesso la mia colpa,\nsono in ansia per il mio peccato.",
                "Sono vivi e forti quelli che mi avversano,\nsono molti quelli che mi odiano ingiustamente;",
                "anche quelli che mi rendono male per bene\nmi sono nemici, perché io seguo il bene.",
                "Non abbandonarmi, Signore;\nmio Dio, non stare lontano da me.",
                "Affrettati in mia difesa,\nmio Signore, mia salvezza!"
            ],
            "description": "Meraviglioso canto di pentimento e di fiducia speranzosa del perdono di Dio. Il salmista riconosce nelle sue pene il castigo delle colpe commesse: colpito da una umiliante malattia, abbandonato dagli amici, oltraggiato dai nemici, tace e si affida a Dio. E' il terzo dei salmi penienziali."
        },
        {
            "titleWithNumber": "Salmo 39 (38)",
            "title": "Fragilità E Precarietà Dell’uomo",
            "content": [
                "Al maestro di coro. Per Idutun. Salmo. Di Davide.",
                "Ho detto: <<Voglio fare attenzione alla mia condotta\nper non peccare con la mia lingua;\nvoglio mettere un freno alla mia bocca\nfinché l’empio mi sta davanti>>.",
                "Sono rimasto muto, in silenzio,\nho taciuto, anche se lontano dal bene.\nIl mio dolore si è inasprito;",
                "ardeva il mio cuore dentro di me:\nmentre sospiravo, si accendeva un fuoco.\nHo detto con la mia lingua:",
                "<<Fammi conoscere, Signore, la mia fine,\nquale sia l’estensione dei miei giorni:\ncomprenderò quanto io sono fragile.",
                "Ecco, in pochi palmi hai fissato i miei giorni\ne la durata della mia vita è come un nulla davanti a te.\nSì, come un soffio si regge ogni essere umano!",
                "Sì, come un’ombra va e viene ogni mortale!\nEgli si affanna per nulla,\naccumula ricchezze e non sa chi le avrà in eredità!>>.",
                "E ora, che cosa potrei attendere, mio Signore?\nIn te è la mia speranza.",
                "Liberami da tutte le mie colpe;\nnon rendermi lo scherno dello stolto.",
                "Sto in silenzio, non apro la mia bocca,\nperché sei tu che hai agito.",
                "Allontana da me la tua piaga!\nIo sono distrutto dalla forza della tua mano.",
                "Con il castigo delle sue colpe tu correggi l’uomo,\ne come la tignola corrodi tutto ciò che gli è caro.\nSì, un soffio è ogni essere umano!",
                "Ascolta la mia preghiera, Signore,\nporgi l’orecchio al mio grido di aiuto;\nnon rimanere in silenzio davanti alle mie lacrime.\nPerché io sono un pellegrino presso di te,\nun forestiero, come tutti i miei padri.",
                "Distogli da me il tuo sguardo, perché io abbia sollievo,\nprima che me ne vada e non ci sia più."
            ],
            "description": "E' un accurato lamento sulla caducità della vita umana. Il salmista, volendo tacere per non dire frasi blasfeme, pure, dalla violenza del dolore è costretto a parlare. Lamenta l'effimera condizione umana, ma spera da Dio perdono e miglioramento: prima perciò che il Dignore gti dia un po' di respiro prima della sua morte."
        },
        {
            "titleWithNumber": "Salmo 40 (39)",
            "title": "Ringraziamento E Supplica",
            "content": [
                "Al maestro di coro. Di Davide. Salmo.",
                "Nel Signore ho posto tutta la mia speranza;\negli si è chinato su di me e ha ascoltato il mio grido;",
                "mi ha sollevato dalla fossa di perdizione\ne dal fango della palude;\nha fatto posare sulla roccia i miei piedi\ne ha reso sicuri i miei passi.",
                "Egli ha messo sulla mia bocca un canto nuovo,\nuna lode per il nostro Dio.\nMolti vedranno e temeranno\ne porranno la loro fiducia nel Signore.",
                "Beato l’uomo che ha posto la sua fiducia nel Signore\ne non si rivolge agli idoli vani,\nné a chi segue la menzogna.",
                "Hai moltiplicato i tuoi prodigi, Signore, mio Dio,\ne le tue sollecitudini per noi.\nNon c’è chi possa paragonarsi a te!\nVorrei annunziarli, vorrei proclamarli,\nma sorpassano ogni descrizione.",
                "Sacrificio e offerta tu non gradisci;\ngli orecchi mi hai aperto!\nOlocausto e sacrificio per il peccato tu non domandi:",
                "allora ho detto: <<Ecco, io vengo!\nNel rotolo del libro di me è scritto",
                "che devo compiere la tua volontà.\nMio Dio, lo voglio:\nla tua legge è nel profondo delle mie viscere>>.",
                "Ho proclamato la giustizia nella grande assemblea;\necco, non tengo chiuse le mie labbra:\nSignore, tu lo sai.",
                "Non ho nascosto la tua giustizia nel profondo del mio cuore;\nho proclamato la tua fedeltà e la tua salvezza;\nnon ho nascosto la tua bontà e la tua verità\nnella grande assemblea.",
                "Non rifiutarmi, Signore, la tua misericordia;\nla tua bontà e la tua verità\nsempre mi custodiscano,",
                "perché mi circondano mali senza numero,\nle mie colpe mi hanno sopraffatto\ne non posso più vedere;\nsono più numerose dei capelli del mio capo.",
                "Fammi grazia, Signore, salvami,\naffrettati, Signore, in mio aiuto.",
                "Siano insieme confusi e coperti di vergogna\nquanti attentano alla mia vita;\nsi volgano indietro e siano umiliati\nquelli che desiderano la mia rovina.",
                "Siano confusi per la loro vergogna\nquelli che mi dicono: <<Bene! Bene!>>.",
                "Si rallegrino e gioiscano in te tutti quelli che ti cercano;\nquanti amano la tua salvezza dicano sempre:\n<<Il Signore è grande!>>.",
                "Ma io sono povero e misero:\nil mio Signore si prende cura di me.\nTu sei il mio aiuto e il mio liberatore:\nnon tardare, mio Dio!"
            ],
            "description": "Canto piena di un ardente senso di riconoscenza, di religioso fervore e di fiduciosa preghiera."
        },
        {
            "titleWithNumber": "Salmo 41 (40)",
            "title": "Preghiera Del Malato Abbandonato",
            "content": [
                "Al maestro di coro. Salmo. Di Davide.",
                "Beato l’uomo che ha cura del misero:\nnel giorno della sventura lo libererà il Signore.",
                "Il Signore lo custodirà e gli darà vita;\nsarà felice sulla terra\ne tu non lo abbandonerai alle brame dei suoi nemici.",
                "Il Signore lo sosterrà sul letto del dolore:\nnella sua malattia tu rovesci ogni suo giaciglio.",
                "Io ho detto: <<Pietà di me, Signore!\nGuarisci l’anima mia, perché ho peccato contro di te>>.",
                "I miei nemici mi augurano il male:\n<<Quando morirà e sarà dimenticato il suo nome?>>.",
                "Se uno viene a farmi visita, il suo cuore dice il falso,\naccumula malvagità dentro di sé, esce fuori e sparla.",
                "Tutti insieme sussurrano contro di me quelli che mi odiano,\nsu di me fanno previsioni funeste:",
                "<<Una malattia mortale è piombata su di lui;\negli che ora giace infermo mai più si alzerà>>.",
                "Anche il mio intimo amico,\nquello in cui io nutrivo fiducia\ne che mangiava il mio stesso pane,\nha alzato il calcagno contro di me.",
                "Ma tu, Signore, abbi pietà di me,\nfa’ che io mi rialzi, perché possa ripagarli.",
                "In questo io conosco che tu mi vuoi bene:\nse il mio nemico non trionferà su di me.",
                "Quanto a me, tu mi sosterrai nella mia innocenza\ne mi farai stare per sempre alla tua presenza.",
                "Benedetto il Signore, Dio di Israele,\nda sempre e per sempre.\nAmen, amen."
            ],
            "description": "Canto di tristezza e di supplica speranza. Il Salmista infermo a morte, ma spera nella bontà del Signore; i nemici lo spiano, i bramosi sperano di vederlo morto, tra cui un familiare, ma egi invoca fidente da Dio la salute e il trionfo sui nemici. Il verso 14 non appartiene al Salmo è soltanto la dossologia finale del primo libro del Salterio."
        },
        {
            "titleWithNumber": "Salmo 42 (41)",
            "title": "Lamento Dell’esule",
            "content": [
                "Al maestro di coro. Maskil. Dei figli di Core.",
                "Come una cerva anela ai corsi d’acqua,\ncosì l’anima mia anela a te, Dio.",
                "L’anima mia ha sete di Dio, del Dio vivente.\nQuando potrò venire a contemplare il volto di Dio?",
                "Le mie lacrime sono diventate il mio cibo\ndi giorno e di notte,\nmentre mi dicono tutto il giorno:\n<<Dov’è il tuo Dio?>>.",
                "Questo io voglio ricordare,\nmentre la mia anima si effonde su di me:\nprocedevo tra la folla\ne avanzavo fino alla casa di Dio,\nfra voci di esultanza e di lode di una folla festante.",
                "Perché ti abbatti, anima mia, e fremi dentro di me?\nSpera in Dio, perché ancora potrò lodarlo:\negli è la salvezza del mio volto e il mio Dio.",
                "Su di me si abbatte l’anima mia,\nperciò io mi ricordo di te dalla terra del Giordano e dell’Ermon,\ndal monte Mizar:",
                "un abisso chiama un altro abisso, al mormorio dei tuoi ruscelli.\nTutte le tue onde e i tuoi flutti su di me sono passati.",
                "Di giorno il Signore disponga la sua grazia\ne di notte il suo canto sarà con me,\ncome preghiera al Dio della mia vita.",
                "Vorrei dire a Dio, mia roccia:\n<<Perché mi hai dimenticato?\nPerché triste devo camminare\nsotto l’oppressione del nemico?>>.",
                "Le mie ossa sono trafitte\ndagli insulti dei miei avversari,\nche tutto il giorno mi ripetono:\n<<Dov’è il tuo Dio?>>.",
                "Perché ti abbatti, anima mia, e fremi dentro di me?\nSpera in Dio, perché ancora potrò lodarlo:\negli è la salvezza del mio volto e il mio Dio."
            ],
            "description": "Si tratta di un salmo unico e solo 42-32 (41-42), come provano il senso e la struttura. Un levita, esiliato da Gerusalemme per le mene dei suoi nemici, esprime il suo dolore e l'anelito ardente di poter tornare alla gioia e allo splendore dei riti sacri nel Tempio divino."
        },
        {
            "titleWithNumber": "Salmo 43 (42)",
            "title": "Supplica A Dio Per Ottenere La Liberazione",
            "content": [
                "Sii il mio giudice, Dio,\ne difendi la mia causa da gente che non è leale;\nliberami dall’uomo falso e malvagio.",
                "Sì, tu sei il Dio che mi dà forza:\nperché mi hai abbandonato?\nPerché triste devo camminare\nsotto l’oppressione del nemico?",
                "Manda la tua luce e la tua verità: esse mi guidino,\nmi conducano sul tuo monte santo e alla tua dimora,",
                "perché io possa avvicinarmi all’altare di Dio,\nal Dio della mia gioiosa esultanza,\ne possa lodare sulla cetra te, Dio, mio Dio.",
                "Perché ti abbatti, anima mia, e fremi dentro di me?\nSpera in Dio, perché ancora potrò lodarlo:\negli è la salvezza del mio volto e il mio Dio."
            ],
            "description": "Si tratta di un salmo unico e solo 42-32 (41-42), come provano il senso e la struttura. Un levita, esiliato da Gerusalemme per le mene dei suoi nemici, esprime il suo dolore e l'anelito ardente di poter tornare alla gioia e allo splendore dei riti sacri nel Tempio divino."
        },
        {
            "titleWithNumber": "Salmo 44 (43)",
            "title": "Lamento E Supplica Del Popolo Oppresso",
            "content": [
                "Al maestro di coro. Dei figli di Core. Maskil.",
                "Dio, noi abbiamo udito con i nostri orecchi,\ni nostri padri ci hanno raccontato\nle gesta che tu hai compiuto ai loro giorni,\nnei tempi antichi.",
                "Tu con la tua mano hai scacciato\nle nazioni per stabilire loro;\nhai distrutto i popoli\nper fare posto a loro.",
                "Sì, essi non conquistarono la terra\ncon la loro spada,\nné fu il loro braccio a salvarli,\nma la tua destra e il tuo braccio\ne la luce del tuo volto,\nperché tu avevi posto in loro la tua compiacenza.",
                "Tu sei il mio re, Dio,\nsei tu che concedi le vittorie a Giacobbe.",
                "Con te abbiamo affrontato i nostri nemici,\nnel tuo nome abbiamo calpestato i nostri oppositori.",
                "Perché io non ho posto fiducia nel mio arco\ne la mia spada non mi otterrà salvezza.",
                "Ma sei tu che ci hai salvati dai nostri nemici\ne hai umiliato quelli che ci odiavano.",
                "In Dio ci glorieremo ogni giorno\ne loderemo il tuo nome in eterno.",
                "Eppure tu ci hai respinti e coperti di vergogna\ne non esci più alla testa dei nostri eserciti;",
                "ci hai fatto indietreggiare davanti al nemico\ne quelli che ci odiano ci hanno depredati.",
                "Ci hai resi come gregge da macello\ne ci hai dispersi in mezzo alle nazioni.",
                "Hai venduto il tuo popolo senza alcun guadagno\ne non ti sei arricchito con la sua vendita.",
                "Ci hai resi ludibrio dei nostri vicini,\noggetto di scherno e di derisione di chi ci sta intorno.",
                "Ci hai resi una favola in mezzo alle nazioni\ne motivo di scherno fra i popoli.",
                "La vergogna mi sta davanti ogni giorno\ne il mio volto è coperto di rossore,",
                "a causa delle parole di chi mi oltraggia e insulta,\nalla vista del nemico e del vendicatore.",
                "Tutto questo ci è sopraggiunto,\nma non ti avevamo dimenticato\nné avevamo tradito la tua alleanza.",
                "Il nostro cuore non si è volto indietro\ne i nostri passi non si sono allontanati dal tuo sentiero.",
                "Eppure tu ci hai abbattuti e ridotti\na un luogo di sciacalli,\ne hai disteso su di noi l’ombra della morte.",
                "Se avessimo dimenticato il nome del nostro Dio\ne avessimo teso le nostre mani verso un dio straniero,",
                "Dio forse non l’avrebbe scoperto,\npoiché egli conosce i segreti del cuore?",
                "Sì, a causa tua siamo messi a morte ogni giorno,\nsiamo trattati come gregge da macello.",
                "Dèstati, perché dormi, Signore?\nSvegliati, non respingerci per sempre!",
                "Perché nascondi il tuo volto\ne non ti curi della nostra miseria e afflizione?",
                "Sì, l’anima nostra è abbattuta nella polvere,\naderisce alla terra il nostro ventre.",
                "Sorgi in nostro aiuto,\nliberaci per la tua bontà."
            ],
            "description": "<<Nessun maggior dolore - che ricordarsi del tempo felice - nella sventura >. In questa nota parola di Dante si potrebbe riassumere questa commovente elegia composta dopo qualche immane disastro politico-militare, forse quello che seguì alla morte di Giosia. I tempi dell'esilio paiono ancora lontani, percè il lamento non è senza speranza, e suppone ancora in piedi le istituzioni religiose e civili."
        },
        {
            "titleWithNumber": "Salmo 45 (44)",
            "title": "Inno Per Le Nozze Del Re",
            "content": [
                "Al maestro di coro. Su <<I gigli>>. Dei figli di Core. Maskil. Canto d’amore.",
                "Dal mio cuore sgorga una parola soave,\nio dedico al re il mio poema,\nla mia lingua è come la penna di un abile scrittore.",
                "Il più bello tu sei tra i figli degli uomini,\ndiffusa è la grazia sulle tue labbra,\nper questo Dio ti ha benedetto in eterno.",
                "Cingi ai fianchi la tua spada, o eroe;\nrivestiti di gloria e di splendore",
                "e avanza con successo;\ncavalca per la causa della verità,\ndella mansuetudine e della giustizia.\nCose stupende ti insegni la tua destra.",
                "Le tue frecce sono acuminate;\nsotto di te cadono i popoli,\nesse penetrano nel cuore dei nemici del re.",
                "In eterno e per sempre è stabile il tuo trono, Dio.\nScettro di giustizia è lo scettro del tuo regno.",
                "Hai amato la giustizia e hai odiato l’iniquità:\nper questo ti ha unto Dio, il tuo Dio,\ncon olio di letizia più dei tuoi compagni.",
                "I tuoi vestiti sono tutti mirra, aloè e cassia.\nDai palazzi d’avorio le corde dell’arpa ti rallegrano.",
                "Figlie di re sono tra le tue predilette,\nalla tua destra è la regina, con d’oro di Ofir.",
                "Ascolta, figlia, guarda e porgi il tuo orecchio,\ne dimentica il tuo popolo e la casa di tuo padre.",
                "Al re piacerà la tua bellezza;\nsì, egli è il tuo signore: inchinati a lui.",
                "La figlia di Tiro viene con doni,\ni più ricchi del popolo ricercano il tuo volto.",
                "Tutta splendore è la figlia del re nell’interno:\ntessuto in oro è il suo vestito,",
                "in vesti ricamate viene condotta al re.\nLe vergini, sue compagne,\ndietro a lei, a te sono presentate.",
                "Sono introdotte con gioia e letizia\ned esse entrano nel palazzo del re.",
                "Al posto dei tuoi padri ci saranno i tuoi figli;\nli costituirai prìncipi su tutta la terra.",
                "Voglio far ricordare il tuo nome\ndi generazione in generazione:\nper questo i popoli ti loderanno\nin eterno e per sempre."
            ],
            "description": "Il salmo appare composto per le nozze di un re davinico, probabilmetne Salomone, con una regina straniera; ma con chiara allusione alla promessa messianica, di cui la dinastia davidica era insieme la depositaria e il tipo prefigurativo. Salmo messianico."
        },
        {
            "titleWithNumber": "Salmo 46 (45)",
            "title": "Dio È Sempre Con Noi",
            "content": [
                "Al maestro di coro. Dei figli di Core. Su <<Le vergini>>. Canto.",
                "Dio è per noi rifugio e forza:\nnell’angoscia, egli si è mostrato grande nell’aiuto.",
                "Perciò non temiamo se la terra viene sconvolta\ne se i monti precipitano nel profondo del mare.",
                "Fremono, spumeggiano le sue acque,\nsobbalzano i monti al suo impeto.",
                "C’è un fiume che, con i suoi canali, allieta la città di Dio,\nil luogo più santo in cui dimora l’Altissimo.",
                "Dio sta in mezzo ad essa: non potrà vacillare.\nDio le verrà in aiuto al sorgere del mattino.",
                "Fremettero le genti, vacillarono i regni;\negli emise il suo grido, si scosse la terra.",
                "Il Signore degli eserciti è con noi,\nrifugio sicuro è per noi il Dio di Giacobbe.",
                "Venite, contemplate le opere del Signore,\nperché egli compie cose stupende sulla terra;",
                "fa cessare le guerre fino ai confini della terra:\nspezza l’arco, frantuma la lancia,\ndà alle fiamme i carri di guerra.",
                "Fermatevi e riconoscete che io, Dio,\ntrionfo sui popoli, trionfo sulla terra.",
                "Il Signore degli eserciti è con noi,\nrifugio sicuro è per noi il Dio di Giacobbe."
            ],
            "description": "Canto di fierezza nazionale per Gerusalemma scampata a un grande pericolo, probabilmente l'assedio di Sennacherib o forse altro episodio simile ai tempi di Achaz, ovvero di Giosafat."
        },
        {
            "titleWithNumber": "Salmo 47 (46)",
            "title": "Inno Al Signore, Re Di Tutta La Terra",
            "content": [
                "Al maestro di coro. Dei figli di Core. Salmo.",
                "Popoli tutti battete le mani,\nacclamate Dio con grida festose.",
                "Perché il Signore, l’Altissimo, è tremendo,\nre grande su tutta la terra.",
                "Egli sottomette a noi i popoli \ne pone le nazioni sotto i nostri piedi.",
                "Egli ha scelto per noi la nostra eredità,\ngloria di Giacobbe, che egli ama.",
                "È asceso Dio tra le acclamazioni,\nil Signore al suono del corno.",
                "Cantate inni a Dio, cantate inni;\ncantate inni al nostro re, cantate inni.",
                "Poiché Dio è re di tutta la terra,\ncantate inni con arte.",
                "Dio regna sui popoli,\nDio è assiso sul suo santo trono.",
                "I capi dei popoli si riuniscono\ninsieme al popolo del Dio di Abramo.\nPoiché a Dio appartengono quanti governano la terra,\negli su tutti si innalza."
            ],
            "description": "E' un inno di esultanza, anche questo, per una vittoria d'Israele, sotto la potente assistenza di Dio, il ve ro trionfatore sui suoi nemici. Potrebbe riferirsi ai tempi di Giosafat di Achaz, o di Ezechia. La prima ipotesi è da preferirsi."
        },
        {
            "titleWithNumber": "Salmo 48 (47)",
            "title": "Inno A Sion, Monte Di Dio",
            "content": [
                "Inno. Salmo. Dei figli di Core.",
                "Grande è il Signore\ne degno di ogni lode\nnella città del nostro Dio.\nIl suo santo monte,",
                "che si eleva nella bellezza,\nè la gioia di tutta la terra:\nil monte Sion, parte estrema del settentrione,\ncittà del grande re.",
                "Dio nei suoi palazzi\nsi è dimostrato rifugio sicuro.",
                "Perché, ecco, i re si erano radunati,\navanzavano uniti,",
                "ma appena essi videro, rimasero stupefatti\ne, atterriti, si diedero alla fuga.",
                "Là il terrore li colse,\ndoglie come di donna che partorisce,",
                "come al soffiare del vento d’oriente\nche sconquassa le navi di Tarsis.",
                "Come avevamo udito, così abbiamo visto,\nnella città del Signore degli eserciti,\nnella città del nostro Dio.\nDio la renderà salda per sempre.",
                "Abbiamo ripensato, Dio, al tuo amore\nnell’interno del tuo tempio.",
                "Come il tuo nome, Dio,\ncosì la tua lode giunge fino alle estremità della terra:\nla tua destra è piena di giustizia.",
                "Si rallegri il monte Sion,\nesultino le figlie di Giuda\nper i tuoi giudizi.",
                "Girate intorno a Sion e andatele attorno:\ncontate le sue torri;",
                "fissate il vostro cuore alle sue mura,\npassate in rassegna i suoi palazzi,\nperché possiate riferire\nalla generazione che verrà:",
                "<<Questo è Dio, il nostro Dio,\nin eterno e per sempre;\negli è colui che ci guida>>.\n(Su: La morte)."
            ],
            "description": "Anche questo salmo, come i precedenti, è una peana di vittoria, non più per una vittoria in genere, ma per una prodigiosa liberazione di Gerusalemme. Quantunque possa riferirsi a varie epoche tempestose della storia d'Israele (ai tempi di Giosafat, Achaz o di Sennacherib coi suoi vassalli assiri)."
        },
        {
            "titleWithNumber": "Salmo 49 (48)",
            "title": "Le Ricchezze Sono Un Nulla",
            "content": [
                "Al maestro di coro. Dei figli di Core. Salmo.",
                "Ascoltate questo, popoli tutti,\nudite, voi tutti abitanti del mondo,",
                "anche voi gente comune, anche voi nobili,\nricchi e poveri insieme.",
                "La mia bocca dirà parole sagge\ne il mio cuore mediterà cose assennate.",
                "Porgerò il mio orecchio a un proverbio,\nproporrò al suono dell’arpa il mio enigma.",
                "Perché dovrei temere nei giorni di sventura,\nquando mi circonda la malvagità\ndi quelli che mi inseguono?",
                "Essi confidano nei loro beni\ne si vantano delle loro grandi ricchezze.",
                "Certo, nessun uomo potrà riscattare se stesso\nné pagare a Dio il prezzo del suo riscatto.",
                "Troppo alto sarebbe il prezzo dell’anima sua,\nnon basterebbe mai,",
                "perché essa viva per sempre\ne non debba vedere la tomba.",
                "Perché, ecco, muoiono i sapienti,\nalla stessa maniera periscono lo stolto e l’empio\ne lasciano ad altri le loro ricchezze.",
                "Il sepolcro sarà la loro dimora per sempre,\nla loro abitazione di generazione in generazione;\nessi, che avevano dato il loro nome alle terre!",
                "Ma l’uomo, nella ricchezza, non comprende\ndi essere simile agli animali che periscono.",
                "Questa è la sorte di quelli che pongono in se stessi la loro fiducia;\nla fine di quelli che si compiacciono delle loro parole.",
                "Come un gregge sono cacciati negli ìnferi,\nla morte sarà il loro pastore,\nvi scenderanno a precipizio;\nal mattino la loro figura svanirà,\ngli ìnferi saranno la loro abitazione.",
                "Ma Dio riscatterà la mia vita,\nsì, mi strapperà dalla mano degli ìnferi.",
                "Non temere se un uomo si arricchisce\ne accresce lo sfarzo della sua casa,",
                "perché, alla sua morte, non porterà nulla con sé,\nil suo sfarzo non scenderà dietro a lui.",
                "Benché egli, mentre vive, si ritenga benedetto:\n<<Ti loderanno, perché hai buona fortuna>>,",
                "andrà con la generazione dei suoi padri,\nche non vedranno mai più la luce.",
                "Ma l’uomo, nella ricchezza, non comprende\ndi essere simile agli animali che periscono."
            ],
            "description": "E' uno dei salmi che trattano il gran problema del male fortunato: perchè i cattivi prosperano sulla terra? Alla domanda da due risposte: la prima è negativa, quella prosperità non dura; la seconda è positiva: le sorti si rovesciano dopo la morte."
        },
        {
            "titleWithNumber": "Salmo 50 (49)",
            "title": "Il Culto Gradito A Dio",
            "content": [
                "Salmo. Di Asaf.\n\nIl Signore, il Dio degli dèi, parla\ne chiama la terra da oriente a occidente.",
                "Da Sion, perfetta nella sua bellezza,\nDio risplende.",
                "Viene il nostro Dio e non tacerà:\nfuoco divorante è davanti a lui\ne intorno a lui grande tempesta.",
                "Dall’alto egli chiama i cieli e la terra\nper assistere al giudizio del suo popolo:",
                "<<Radunate davanti a me i miei fedeli,\nche hanno stretto con me l’alleanza, attraverso un sacrificio>>.",
                "I cieli annunciano la sua giustizia,\nperché Dio stesso sta per giudicare.",
                "Ascolta, popolo mio, e io parlerò,\ncontro di te, Israele, io testimonierò:\nIo sono Dio, il tuo Dio.",
                "Non ti rimprovero per i tuoi sacrifici\nné per i tuoi olocausti, che sono sempre dinanzi a me.",
                "Non esigo tori dalla tua casa\nné arieti dai tuoi ovili.",
                "Perché mie sono tutte le fiere della foresta,\nmio è il bestiame che sta sui monti, a migliaia.",
                "A me sono noti tutti gli uccelli dei monti\ne mio è ciò che brulica nel campo.",
                "Se avessi fame non mi rivolgerei a te,\nperché mio è il mondo e tutto ciò che contiene.",
                "Ho forse bisogno di mangiare la carne dei tori\ne di bere il sangue degli arieti?",
                "Offri a Dio come sacrificio il ringraziamento\ne mantieni le promesse fatte all’Altissimo,",
                "poi nel giorno dell’angustia invocami:\nio ti libererò e tu mi glorificherai.",
                "All’empio Dio dice:\n<<Perché ti dài pensiero di recitare i miei precetti\ne poni sulla tua bocca la mia alleanza,",
                "proprio tu che hai in odio la correzione\ne hai gettato dietro le spalle le mie parole?",
                "Se vedi un ladro, tu stai volentieri con lui\ne ti fai compagno degli adùlteri;",
                "rivolgi la tua bocca al male\ne la tua lingua a intessere inganni.",
                "Ti siedi, parli contro il tuo fratello,\ngetti disonore contro il figlio di tua madre.",
                "Queste cose tu fai e io dovrei tacere?\nCredi forse che io sia proprio come te?\nIo ti riprenderò e porrò la mia accusa davanti ai tuoi occhi.",
                "Comprendete questo, voi che dimenticate Dio,\nperché io non vi colpisca e nessuno possa salvarvi.",
                "Chi mi offre come sacrificio il ringraziamento\nmi glorifica,\ne a chi cammina rettamente\nio farò vedere la salvezza di Dio>>."
            ],
            "description": "Solenne la forma e solenne l'insegnamento: Dio convoca il suo popolo a udire il suo comando: il culto esterno è insane se non è accompagnato dalla fedeltà del cuore alla divina legge. Asaj è arista soprano al pari dei grandi profeti che egli imita o anticipa."
        },
        {
            "titleWithNumber": "Salmo 51 (50)",
            "title": "<<Abbi Pietà Di Me, Dio>>",
            "content": [
                "Al maestro di coro. Salmo. Di Davide. ",
                "Quando si presentò a lui il profeta Natan, dopo che egli era entrato da Betsabea.",
                "Abbi pietà di me, Dio,\nnella tua bontà,\nnella tua grande compassione\ncancella il mio peccato;",
                "lavami tutto dalla mia colpa\ne purificami dal mio peccato.",
                "Sì, io riconosco la mia colpa\ne il mio peccato mi sta sempre dinanzi.",
                "Contro te, contro te solo ho peccato\ne quello che ai tuoi occhi è male, io l’ho fatto:\nperciò tu sei giusto nella tua sentenza,\nretto nel tuo giudizio.",
                "Ecco, nella colpa io sono stato generato\ne nel peccato mi ha concepito mia madre.",
                "Ecco, tu ami la verità che è nell’intimo\ne nel profondo mi insegni la sapienza.",
                "Purificami con l’issopo e sarò puro;\nlavami e sarò più bianco della neve.",
                "Fammi risentire gioia e letizia,\nfa’ che esultino le ossa che hai fiaccato.",
                "Distogli il tuo sguardo dai miei peccati\ne cancella tutte le mie colpe.",
                "Un cuore puro crea in me, Dio,\ne uno spirito saldo rinnova dentro di me.",
                "Non respingermi lontano dalla tua presenza\ne non togliermi il tuo santo spirito.",
                "Rendimi la gioia della tua salvezza\ne rafforzami con uno spirito risoluto.",
                "Insegnerò ai trasgressori le tue vie\ne a te ritorneranno i peccatori.",
                "Liberami dal sangue versato, Dio,\nDio della mia salvezza;\nla mia lingua esalterà la tua giustizia.",
                "Signore, apri tu le mie labbra\ne la mia bocca proclamerà la tua lode.",
                "Perché tu non ami il sacrificio\ne, se offro l’olocausto, tu non lo gradisci.",
                "Sacrificio gradito a Dio\nè uno spirito contrito;\nun cuore contrito e umiliato\ntu, Dio, non disprezzi.",
                "Nella tua benevolenza sii propizio a Sion,\nriedifica le mura di Gerusalemme.",
                "Allora gradirai i sacrifici legittimi,\nl’olocausto e l’intera oblazione;\nallora si potranno offrire tori sul tuo altare."
            ],
            "description": "E' il più noto dei salmi, il <<Miserere>> pieno di squisito senso religioso, divenuto giustamente il canto classico della penitenza (quarto fra i salmi penitenziali)."
        },
        {
            "titleWithNumber": "Salmo 52 (51)",
            "title": "La Sorte Del Malvagio",
            "content": [
                "Al maestro di coro. Maskil. Di Davide. ",
                "Quando venne Doeg l’idumeo, e riferì a Saul: <<Davide è entrato in casa di Achimelech>>.",
                "Perché ti vanti del male, uomo prepotente?\nLa bontà di Dio dura per sempre.",
                "Tu progetti rovine,\nla tua lingua è come lama affilata,\nartefice di inganni.",
                "Tu preferisci il male al bene,\nmentire piuttosto che parlare con giustizia.",
                "Tu preferisci ogni parola di rovina,\no lingua fraudolenta.",
                "Ma Dio ti abbatterà per sempre,\nti annienterà e ti strapperà dalla tenda\ne ti sradicherà dalla terra dei viventi.",
                "I giusti vedranno e temeranno,\npoi rideranno di lui:",
                "<<Ecco l’uomo che non aveva fatto di Dio il suo rifugio,\nma aveva confidato nell’abbondanza delle sue ricchezze,\nsi faceva forte della sua perversità!>>.",
                "Io, invece, come un olivo verdeggiante nella casa di Dio\nho confidato nella bontà di Dio\nper sempre, in eterno.",
                "Sempre ti loderò per quello che hai fatto;\nspero nel tuo nome,\nperché tu sei buono verso i tuoi fedeli."
            ],
            "description": "Il salmo quadra benissimo all'occasione accennata nel titolo. Davide si era rifugiato presso Achimelech. Si trovava presente Doeg Idumeo che lo riferì malignamente a Saul, e la sua delazione costò la vita al sacerdote pietoso con ottantacinque suoi compagni."
        },
        {
            "titleWithNumber": "Salmo 53 (52)",
            "title": "L’uomo Stolto, Che Non Pensa A Dio",
            "content": [
                "Al maestro di coro. Secondo <<Machalat>>. Maskil. Di Davide.",
                "Dice lo stolto nel suo cuore:\n<<Non c’è Dio>>.\nSono corrotti, commettono iniquità,\nnon c’è nessuno che faccia il bene.",
                "Dio dai cieli volge lo sguardo sui figli degli uomini\nper vedere se c’è chi intenda, chi ricerchi Dio.",
                "Tutti hanno deviato, insieme si sono corrotti:\nnon c’è nessuno che faccia il bene, neppure uno.",
                "Sono forse senza conoscenza gli operatori di iniquità,\nche divorano il mio popolo come se mangiassero pane,\ne non invocano Dio?",
                "Allora tremeranno di spavento\nlà dove non c’era da temere,\nperché Dio ha disperso le ossa di quelli che ti assediavano:\nsono confusi, perché Dio li ha respinti.",
                "Oh, venga da Sion la salvezza di Israele!\nQuando Dio cambierà la sorte del suo popolo,\nesulti Giacobbe, gioisca Israele."
            ],
            "description": "E' idendico al salmo 14, salvo qualche piccola variante, introdotta nel salmo davidico da altro successivo ispirato cantatore sacro."
        },
        {
            "titleWithNumber": "Salmo 54 (53)",
            "title": "Preghiera Nel Pericolo",
            "content": [
                "Al maestro di coro. Per strumenti a corda. Maskil. Di Davide. ",
                "Quando gli Zifiti si presentarono a Saul e gli dissero: <<Non sta forse Davide nascosto presso di noi?>>.",
                "Salvami, Dio, per il tuo nome\ne rendimi giustizia per la tua potenza.",
                "Ascolta, Dio, la mia preghiera,\nporgi l’orecchio alle parole della mia bocca.",
                "Perché contro di me sono insorti degli stranieri\ne i violenti attentano alla mia vita:\ndavanti a sé essi non pongono Dio.",
                "Ecco, Dio verrà in mio aiuto,\nil mio Signore è il sostegno dell’anima mia.",
                "Ricada il male sui miei avversari,\nannientali nella tua fedeltà.",
                "Con spontaneità ti offrirò sacrifici\ne loderò il tuo nome, Signore, perché è buono,",
                "perché mi ha liberato da ogni angustia\ne ha permesso al mio occhio\ndi vedere la sconfitta dei miei nemici."
            ],
            "description": "Il salmista invoca ansiosamente il divino soccorso contro le insidie imminenti dei suoi nemici, e nella certezza fiduciosa del divino soccorso promette a Dio sacrifici di ringraziamento."
        },
        {
            "titleWithNumber": "Salmo 55 (54)",
            "title": "Preghiera Di Un Perseguitato",
            "content": [
                "Al maestro di coro. Per strumenti a corda. Maskil. Di Davide.",
                "Ascolta, Dio, la mia preghiera\ne non ti sottrarre alla mia supplica;",
                "prestami attenzione ed esaudiscimi;\nsono in ansia nella mia tristezza\ne sono sconvolto",
                "per le grida del nemico,\nper l’incalzare del malvagio;\nperché fanno ricadere su di me l’iniquità\ne con furore mi aggrediscono.",
                "Il mio cuore palpita violentemente dentro di me\ne su di me si sono abbattuti terrori di morte.",
                "Timore e tremore mi assalgono\ne lo spavento mi circonda.",
                "Per questo dico: <<Oh, se avessi le ali!\nCome colomba volerei in cerca di riposo.",
                "Ecco, fuggirei lontano\ne andrei a posarmi in un luogo solitario;",
                "mi affretterei a ripararmi\ndal vento impetuoso e dalla tempesta>>.",
                "Disperdili, Signore, confondi le loro lingue,\nperché io vedo violenza e contesa nella città;",
                "giorno e notte si aggirano sulle sue mura\ne in essa si trovano malvagità e ingiustizia.",
                "Insidie si trovano nel suo interno\ne non si allontanano dalle sue piazze violenza e inganno.",
                "Certo, non è un nemico colui che mi insulta:\nlo potrei sopportare.\nNon è uno che mi odia colui che insorge contro di me:\nmi potrei nascondere da lui.",
                "Ma proprio tu, l’uomo che io consideravo pari a me,\nmio amico e mio intimo confidente!",
                "Perché un dolce colloquio era fra noi\ne in festa camminavamo verso la casa di Dio.",
                "Si abbatta la morte su di loro,\nscendano vivi negli ìnferi,\nperché la malvagità è nelle loro dimore, nell’animo loro.",
                "Io invoco Dio\ne il Signore mi salverà.",
                "Alla sera, al mattino e a mezzogiorno\nmi lamenterò e gemerò,\nfinché egli non udrà la mia voce.",
                "Egli libererà in pace la mia anima\nda quelli che mi assalgono,\nperché in molti si sono levati contro di me.",
                "Dio ascolterà e li umilierà,\negli che siede da sempre sul suo trono;\nperché per loro non ci sono cambiamenti\ne non temono Dio.",
                "Ognuno ha steso le mani contro chi viveva in pace con lui,\nha violato il suo patto.",
                "Più morbida del burro è la sua bocca,\nma nel cuore ha la guerra;\npiù fluide dell’olio sono le sue parole,\nma esse sono spade affilate.",
                "Getta sul Signore il tuo affanno, ed egli ti sosterrà:\nnon permetterà mai che il giusto vacilli.",
                "Ma tu, Dio, li farai scendere nella fossa di perdizione.\nGli uomini sanguinari e ingannatori\nnon raggiungeranno la metà dei loro giorni;\nio invece confiderò in te."
            ],
            "description": "Stretto da nemici potenti, il salmista si rivolge supplice a Dio perchè vorrebbe involarsi di mezzo alle lotte, invece deve assistere allo spettacolo della città lacerata dalle lotte religiose. Tra i persecutori primeggia un già intimo del salmista, ma egli si rifugia in una serena fiducia in Dio che è la sua forza."
        },
        {
            "titleWithNumber": "Salmo 56 (55)",
            "title": "Fiducia Nella Parola Di Dio",
            "content": [
                "Al maestro di coro. Secondo <<La colomba dei terebinti lontani>>. Di Davide. Miktam. Quando i Filistei lo tenevano prigioniero a Gat.",
                "Abbi pietà di me, Dio,\nperché gli uomini mi insidiano;\ntutto il giorno, lottando, mi opprimono.",
                "I miei nemici mi insidiano tutto il giorno:\nsì, sono molti quelli che dall’alto mi combattono.",
                "Quando sono preso dal timore,\nin te io confido:",
                "in Dio, di cui lodo la parola,\nin Dio confido e non temerò:\nche cosa potrà farmi un essere mortale?",
                "Tutto il giorno parlano e complottano,\nalla mia rovina sono rivolti tutti i loro piani.",
                "Congiurano, tendono agguati,\nosservano le mie orme,\ncome chi attenta alla mia vita.",
                "Per la loro malvagità non abbiano scampo!\nNella tua ira, Dio, abbatti i popoli!",
                "I passi del mio vagare tu hai contato,\nle mie lacrime hai raccolto nel tuo otre;\nnon sono forse esse nel tuo libro?",
                "Allora si volgeranno indietro i miei nemici\nnel giorno in cui io ti invocherò.\nQuesto io so, che Dio è per me.",
                "In Dio, di cui lodo la parola,\nnel Signore, di cui lodo la parola,",
                "in Dio confido, e non temerò:\nche cosa potrà farmi un uomo?",
                "Voglio mantenere, Dio, le promesse che ti ho fatto,\na te voglio rendere grazie,",
                "perché hai strappato dalla morte l’anima mia,\nhai preservato i miei piedi dalla caduta,\nperché io possa camminare, davanti a Dio,\nnella luce dei viventi."
            ],
            "description": "E' una delle frequenti e affannose preghiere di Davide nella sua vita di continui pericoli e persecuzioni. Stretto da ogni parte da minaccie di morte, egli invoca fiducioso il soccorso di Dio, promettendo il suo perenne ringraziamento."
        },
        {
            "titleWithNumber": "Salmo 57 (56)",
            "title": "All’ombra Delle Ali Di Dio",
            "content": [
                "Al maestro di coro. Su <<Non distruggere>>. Di Davide. Miktam. Quando fuggì dalla presenza di Saul, nella caverna.",
                "Abbi pietà di me, Dio, abbi pietà,\nperché in te si rifugia l’anima mia;\nall’ombra delle tue ali io mi rifugio\nfinché non sia passato il pericolo.",
                "Invocherò Dio, l’Altissimo,\nDio che compie le sue opere in mio favore.",
                "Egli manderà dal cielo a salvarmi,\ncolpirà quelli che insidiano l’anima mia.\nDio manderà la sua grazia e la sua fedeltà.",
                "La mia anima si trova in mezzo a leoni\nche cercano di divorare i figli degli uomini;\ni loro denti sono lance e frecce,\nla loro lingua è spada affilata.",
                "Sii esaltato fino ai cieli, Dio,\nsu tutta la terra la tua gloria.",
                "Una rete essi avevano teso davanti ai miei piedi,\nmi avevano piegato,\navevano scavato davanti a me una fossa:\nessi vi sono caduti dentro.",
                "Pronto è il mio cuore, Dio,\npronto è il mio cuore: voglio cantare, voglio cantare inni.",
                "Svegliati, animo mio,\nsvegliatevi, arpa e cetra:\nche io possa risvegliare l’aurora!",
                "Ti loderò tra i popoli, mio Signore,\ncanterò inni a te fra le nazioni,",
                "perché grande fino ai cieli è la tua bontà\ne fino alle nubi la tua fedeltà.",
                "Sii esaltato fino ai cieli, Dio,\nsu tutta la terra la tua gloria."
            ],
            "description": "Il salmista invoca fiduciosamente l'aiuto di Dio contro i malvagi persecutori che lo premono da ogni parte, ed esultando nella certezza della vittoria, intona il suo inno di grazie."
        },
        {
            "titleWithNumber": "Salmo 58 (57)",
            "title": "Contro I Giudici Iniqui",
            "content": [
                "Al maestro di coro. Su <<Non distruggere>>. Di Davide. Miktam.",
                "Amministrate forse la giustizia con fedeltà, o potenti?\nGiudicate forse con rettitudine, o figli degli uomini?",
                "Voi invece operate iniquità nel cuore,\nnel paese fate pesare la violenza delle vostre mani.",
                "Gli empi sono sviati fin dalla nascita,\nfin dal seno materno sono traviati\nquelli che dicono menzogne.",
                "Hanno veleno simile a quello del serpente,\nsono come vipera sorda, che si tura le orecchie,",
                "che non dà ascolto alla voce dell’incantatore,\ndel mago esperto di incantesimi.",
                "Dio, spezza loro i denti nella bocca,\nfrantuma, Signore, le loro zanne da leoni!",
                "Si disperdano come le acque, scorrano via con esse,\ndissecchino come fieno che si calpesta.",
                "Siano come lumaca che si scioglie strisciando,\ncome aborto di donna che non ha mai visto il sole.",
                "Prima che le vostre pentole sentano il fuoco dei rovi,\nancor vivo, come in un turbine, egli lo porti via!",
                "Si rallegrerà il giusto nel vedere la vendetta,\nlaverà i suoi piedi nel sangue degli empi.",
                "E dirà la gente:\n<<Certo, c’è una ricompensa per il giusto!\nCerto, c’è un Dio che fa giustizia sulla terra!>>."
            ],
            "description": "Con lo stile dei grandi profeti, il salmista inveisce contro i giudici iniqui che pervertivano in un ingiustizia permanente la loro missione divina, ed invoca contro di essi i giudizi divini."
        },
        {
            "titleWithNumber": "Salmo 59 (58)",
            "title": "Contro Gli Empi",
            "content": [
                "Al maestro di coro. Su <<Non distruggere>>. Di Davide. Miktam. Quando Saul mandò ad accerchiare la casa per farlo morire.",
                "Liberami dai miei nemici, mio Dio,\nmettimi al sicuro dai miei aggressori.",
                "Liberami dagli operatori di iniquità\ne salvami dagli uomini sanguinari.",
                "Perché, ecco, essi tendono insidie all’anima mia;\nuomini potenti si avventano contro di me,\nsenza colpa né peccato da parte mia, Signore.",
                "aSenza alcuna colpa da parte mia\nessi accorrono e si appostano.",
                "aMa tu, Signore, Dio degli eserciti,\nDio di Israele,",
                "dèstati, vienimi incontro e guarda:",
                "bàlzati a giudicare tutti i popoli,\nnon avere pietà di chiunque fa il male.",
                "Ritornano alla sera, abbaiano come cani\ne vanno in giro per la città.",
                "Ecco, fanno uscire bava dalle loro bocche,\nhanno spade fra le loro labbra:\n<<Chi mai ascolta?>>.",
                "Ma tu, Signore, riderai di loro,\nti farai beffe di tutti i popoli.",
                "O mia forza, a te io mi protendo:\nsì, tu, Dio, sei il mio sicuro rifugio.",
                "Mi venga incontro il mio Dio fedele,\nmi faccia gioire Dio su quelli che mi avversano.",
                "Non ucciderli, perché il mio popolo non dimentichi;\ndisperdili nella tua forza e umiliali,\ntu, mio Signore, che sei il nostro scudo.",
                "Ogni parola delle loro labbra è un peccato della loro bocca,\nma saranno vittime del loro orgoglio.\nPer le maledizioni e le menzogne che proferiscono",
                "annientali con furore,\nannientali in modo che più non esistano.\nSapranno così fino alle estremità della terra\nche Dio domina su Giacobbe.",
                "Ritornano alla sera, abbaiano come cani\ne vanno in giro per la città,",
                "vanno in cerca di cibo\ne, se non riescono a saziarsi,\npassano così la notte.",
                "Ma io canterò la tua potenza\ne loderò al mattino la tua bontà.\nPerché tu sei stato per me un sicuro rifugio e una fortezza\nnel giorno della mia angoscia.",
                "O mia forza, a te io canterò inni,\nperché tu, Dio, sei il mio sicuro rifugio,\nil Dio che vuole il mio bene."
            ],
            "description": "Il salmista invoca fiduciosamente il soccorso divino contro i nemici che lo cercano a morte, protestando la sua innocenza; dopo avere con più energiche frasi descritte le mene dei nemici, che si aggirano attorno a lui come sciacalli bramosi di preda, attesta la sua ferma speranza in Dio."
        },
        {
            "titleWithNumber": "Salmo 60 (59)",
            "title": "Preghiera Dopo La Sconfitta",
            "content": [
                "Al maestro di coro. Su <<I gigli della testimonianza>>. Miktam. Di Davide. Per l’apprendimento. ",
                "Quando combatteva contro gli Aramei della Valle dei due fiumi e contro gli Aramei di Zoba, e quando Ioab tornò e sconfisse gli Edomiti – dodicimila – nella Valle del sale.",
                "Dio, tu ci hai abbandonati, ci hai dispersi,\nti sei sdegnato: ritorna a noi!",
                "Hai scosso la terra, l’hai spaccata:\nguarisci le sue ferite, perché vacilla.",
                "Dure prove hai fatto sperimentare al tuo popolo,\nci hai dato da bere vino che stordisce.",
                "Hai concesso un vessillo\na quelli che ti temono,\nperché possano fuggire dinanzi all’arco.",
                "Perché i tuoi amici siano liberati,\ndona la salvezza con la tua destra ed esaudiscici.",
                "Dio parla nel suo santuario:\n<<Io trionferò, spartirò Sichem\ne misurerò la valle di Succot.",
                "Mio è Galaad e mio è Manasse,\nEfraim è l’elmo del mio capo,\nGiuda è il mio scettro,",
                "Moab è il catino in cui mi lavo,\nsu Edom getto i miei sandali,\nsulla Filistea voglio gridare vittoria>>.",
                "Chi vorrà portarmi nella città fortificata?\nChi vorrà guidarmi fino a Edom?",
                "Non sei stato forse tu, Dio, ad abbandonarci?\nE non esci più, Dio,\nalla testa delle nostre schiere?",
                "Donaci il tuo aiuto contro l’avversario,\nperché vana è la salvezza dell’uomo.",
                "Con Dio noi faremo prodezze\ned egli schiaccerà i nostri nemici."
            ],
            "description": "E' un accorato lamento, non senza speranza, per una dura sconfitta subita da Israele, di cui sembra non esserci traccia nella Bibbia. "
        },
        {
            "titleWithNumber": "Salmo 61 (60)",
            "title": "Preghiera Di Un Esiliato",
            "content": [
                "Al maestro di coro. Per strumenti a corda. Di Davide.",
                "Ascolta, Dio, il mio grido,\nsii attento alla mia preghiera.",
                "Dai confini della terra io ti invoco,\nmentre viene meno il mio cuore.\nConducimi tu sulla rupe,\nche per me è troppo elevata;",
                "perché tu sei per me un rifugio,\nuna torre fortificata davanti al nemico.",
                "Possa io abitare nella tua tenda per sempre,\npossa rifugiarmi all’ombra delle tue ali!",
                "Sì, tu, Dio, hai esaudito i miei voti,\nmi hai dato l’eredità di quanti temono il tuo nome:",
                "<<Molti giorni aggiungi ai giorni del re,\ni suoi anni durino per molte generazioni!",
                "Sieda sul trono per sempre al cospetto di Dio;\nla grazia e la fedeltà lo custodiscano sempre!>>.",
                "Così canterò inni al tuo nome per sempre,\nadempirò i miei voti di giorno in giorno."
            ],
            "description": "Il Re Davide, scacciato da Gerusalemme per la ribellione di Assalonne, sfoga in questo salmo il nostalgico desiderio del ritorno alla santa città, al sacro monte di Sion."
        },
        {
            "titleWithNumber": "Salmo 62 (61)",
            "title": "Inno A Dio, Unica Speranza",
            "content": [
                "Al maestro di coro. Su <<Idutun>>. Salmo. Di Davide.",
                "Solo in Dio riposa l’anima mia:\nda lui la mia salvezza.",
                "Egli solo è mia rupe e mia salvezza;\nè il mio sicuro rifugio: non potrò vacillare.",
                "Fino a quando vi scaglierete contro un uomo\ne cercherete di abbatterlo tutti insieme,\ncome fosse una parete inclinata, un muro pericolante?",
                "Certo, essi tramano di precipitarlo dall’alto;\nsi compiacciono della menzogna,\nbenedicendo con la bocca e maledicendo nel loro intimo.",
                "Solo in Dio riposa l’anima mia,\nperché da lui è la mia speranza.",
                "Egli solo è mia rupe e mia salvezza;\nè il mio sicuro rifugio: non potrò vacillare.",
                "In Dio trovo la mia salvezza e la mia gloria;\nla mia rocca di difesa e il mio rifugio sono presso Dio.",
                "Confidate in lui in ogni tempo, voi suo popolo,\ndavanti a lui aprite il vostro cuore:\nDio è un rifugio per noi.",
                "Null’altro che un soffio sono i figli degli uomini,\nnull’altro che menzogna sono gli esseri mortali.\nMessi insieme sulla bilancia,\nessi sono più leggeri di un soffio.",
                "Non abbiate fiducia nella violenza\ne non riponete vane speranze nella rapina;\nalla ricchezza, anche se abbonda,\nnon attaccate il cuore.",
                "Una cosa ha detto Dio,\ndue ne ho udite da lui:\na Dio appartiene il potere",
                "e a te, mio Signore, la grazia.\nSì, tu ripaghi ciascuno\nsecondo le sue opere."
            ],
            "description": "Il titolo attribuisce il salmo a Davide, e ciò quadra perfettamente con l'occasione della sommossa di Assalonne che voleva detronizzarlo, e aveva, con belle parole, sobillato il popolo dalla ribellione. Davide manifesta la sua piena fiducia in Dio, contro i reiterati sforzi dei ribelli per abbatterlo, e poi si rivolge al popolo d'Israele esortandolo a riporre anch'esso la sua fiducia nella causa di Dio che il re rappresente, e a non affidarsi alle fallaci apparenze di forza dei ribelli, che avanti a Dio sono un nulla."
        },
        {
            "titleWithNumber": "Salmo 63 (62)",
            "title": "Il Desiderio Dell’esperienza Di Dio",
            "content": [
                "Salmo. Di Davide. Quando era nel deserto di Giuda.",
                "Dio, Dio mio, fin dall’aurora io ti cerco;\ndi te ha sete l’anima mia;\nverso di te anela la mia carne,\nin una terra deserta e arida, senza acqua.",
                "Così nel santuario ti vorrei contemplare,\nper vedere la tua potenza e la tua gloria.",
                "Poiché la tua grazia vale più della vita,\nle mie labbra proclameranno le tue lodi.",
                "Così ti benedirò per tutta la mia vita,\nnel tuo nome stenderò le mie palme.",
                "Come a lauto convito si sazierà l’anima mia\ne con labbra esultanti ti loderà la mia bocca.",
                "Se mi ricordo di te sul mio giaciglio,\npenso a te nelle veglie notturne.",
                "Poiché tu sei stato il mio aiuto\nio esulto di gioia all’ombra delle tue ali.",
                "A te si stringe l’anima mia,\nla tua destra mi sostiene.",
                "Ma quanti cercano la rovina dell’anima mia,\nscenderanno nelle profondità della terra;",
                "saranno consegnati in potere della spada,\nsaranno preda degli sciacalli.",
                "Il re invece gioirà in Dio\ne si glorieranno tutti quelli che giurano su di lui.\nSì, verrà chiusa la bocca di quanti dicono menzogne."
            ],
            "description": "Anche questo, secondo il titolo, è un salmo davidico. Poichè nell'ultimo verso è chiamato re, sembra convenire meglio al tempo della ribellione di Assalonne, quando Davide era in fuga innanzi alle armate ribelli, nel deserto al di là del Giordano. Lontano dal sacro monte Sion, dove era solito effendore il suo cuore di fronte all'Invisibile sedente sull'Arca, il pio re anela di potervi tornare per venerare Iddio nel suo Santuario."
        },
        {
            "titleWithNumber": "Salmo 64 (63)",
            "title": "Il Castigo Dei Calunniatori",
            "content": [
                "Al maestro di coro. Salmo. Di Davide.",
                "Ascolta,  Dio, la mia voce\nquando ti rivolgo il mio lamento;\ndal terrore del nemico salva la mia vita;",
                "proteggimi dalla congiura dei malvagi,\ndagli intrighi di quanti compiono il male.",
                "Perché affilano la loro lingua come spada,\nscagliano le loro frecce – parole amare –,",
                "per colpire di nascosto l’innocente;\nall’improvviso lo colpiscono e non hanno timore.",
                "Si fanno forti del loro agire perverso,\nsi mettono d’accordo nel nascondere tranelli,\ndicono: <<Chi potrà vederli?>>.",
                "Essi fanno progetti perversi,\nhanno portato a compimento un piano ben meditato.\nUn baratro è l’uomo, un abisso il cuore.",
                "Ma Dio ha scagliato contro di loro le sue frecce:\nall’improvviso essi saranno coperti di ferite.",
                "Li ha fatti cadere con le loro stesse lingue\ne tutti, al vederli, scuoteranno la testa.",
                "Allora tutti gli uomini saranno presi da timore,\nracconteranno le opere di Dio\ne comprenderanno ciò che egli ha fatto.",
                "Il giusto si rallegrerà nel Signore e confiderà in lui,\ne gioiranno tutti i retti di cuore."
            ],
            "description": "E' un'altra delle molte preghiere davidiche contro le inique macchinazioni dei suoi persecutori. Il salmista invoca l'aiuto divino per scampare alle congiure contro di lui, sicuro che Dio sventerà le trame dei maligni."
        },
        {
            "titleWithNumber": "Salmo 65 (64)",
            "title": "Inno Di Ringraziamento",
            "content": [
                "Al maestro di coro. Salmo. Di Davide. Canto.",
                "Per te il silenzio è lode, Dio, in Sion\ne per te si adempie il voto.",
                "A te, che esaudisci la preghiera,\nviene ogni creatura.",
                "Pesano su di noi le nostre colpe,\nma tu perdoni i nostri peccati.",
                "Beato l’uomo che scegli e chiami vicino a te\nperché abiti nei tuoi atri.\nCi sazieremo dei beni della tua casa:\nsanto è il tuo tempio!",
                "Con prodigi tu ci rispondi, nella tua giustizia,\nDio della nostra salvezza,\nsperanza di tutti i confini della terra e dei mari lontani.",
                "Tu con la tua forza hai reso stabili i monti,\ntu che ti cingi di potenza.",
                "Tu hai messo a tacere il fragore dei mari,\nil fragore dei loro flutti e lo strepito dei popoli.",
                "Gli abitanti degli estremi confini hanno tremato\ndavanti ai tuoi prodigi;\ntu ricolmi di gioia le porte\ndove sorge l’aurora e il giorno tramonta.",
                "Hai cura della terra e la irrighi,\nla fai produrre con ogni abbondanza.\nI ruscelli di Dio sono pieni di acqua;\ntu prepari per loro il frumento,\nperché così hai disposto.",
                "Tu irrighi i suoi solchi, ne spiani le zolle,\nla bagni con le piogge, ne benedici i germogli.",
                "Coroni l’anno con i tuoi benefici\ne i tuoi sentieri stillano abbondanza.",
                "Stillano i pascoli del deserto\ne le colline si cingono di gioia.",
                "Si rivestono i prati di greggi\ne le valli si coprono di frumento:\ngridano di gioia, anzi cantano."
            ],
            "description": "Come appare dall'argomento in genere e da un accenno speciale (v.12), è un solenne ringraziamento liturgico per i benefici ricevuti in un anno di raccolto abbondante, ringraziamento che diviene un alto inno generico di lode alla bontà provvidente di Dio verso tutti."
        },
        {
            "titleWithNumber": "Salmo 66 (65)",
            "title": "Ringraziamento A Dio Dopo La Prova",
            "content": [
                "Al maestro di coro. Canto. Salmo.\nAcclamate a Dio, voi tutti della terra,",
                "cantate inni alla gloria del suo nome;\nrendete splendida la sua lode.",
                "Dite a Dio: <<Come sono stupende le tue opere!\nPer la grandezza della tua forza\ndavanti a te si piegano i tuoi nemici.",
                "Davanti a te si prostra tutta la terra\ne canta inni a te, canta inni al tuo nome>>.",
                "Venite e vedete le meraviglie di Dio:\nmirabile è il suo agire verso i figli degli uomini.",
                "Egli cambiò il mare in terra asciutta\ned essi passarono il fiume a piedi:\nlà abbiamo gioito in lui.",
                "Con la sua potenza egli domina in eterno,\ni suoi occhi scrutano le nazioni;\ni ribelli non si sollevino contro di lui.",
                "Benedite, popoli, il nostro Dio\ne proclamate a piena voce la sua lode.",
                "Egli ha conservato in vita la nostra anima\ne non ha permesso che vacillassero i nostri piedi.",
                "Sì, Dio, tu ci hai messi alla prova,\nci hai passati al crogiuolo,\ncome si passa l’argento.",
                "Ci hai fatti cadere in un agguato,\nhai posto un grave peso ai nostri fianchi.",
                "Hai fatto cavalcare gli uomini sulle nostre teste;\nsiamo passati attraverso il fuoco e l’acqua,\nma poi ci hai tratti fuori in un luogo di refrigerio.",
                "Voglio entrare nella tua casa con olocausti,\nper te voglio adempiere le mie promesse,",
                "che le mie labbra hanno pronunziato\ne la mia bocca ha proferito nella mia angoscia.",
                "A te voglio offrire olocausti di grassi animali,\ninsieme con il profumo degli arieti;\na te voglio immolare buoi e capri.",
                "Venite e ascoltate, voi tutti che temete Dio,\nvoglio narrarvi ciò che egli ha fatto per l’anima mia.",
                "A lui ho gridato con la mia bocca\ne l’ho esaltato con la mia lingua.",
                "Se avessi riscontrato una colpa nel mio cuore,\nil Signore non mi avrebbe esaudito.",
                "Ma Dio mi ha esaudito,\nè stato attento alla voce della mia preghiera.",
                "Sia benedetto Dio,\nche non ha respinto la mia preghiera\ne non mi ha rifiutato la sua grazia."
            ],
            "description": "E' un inno destinato a cantarsi in un rito solenne di azioni di grazie per uno scampato pericolo nazionale: non sappiamo di quale. Salmo anonimo."
        },
        {
            "titleWithNumber": "Salmo 67 (66)",
            "title": "Lode A Dio Da Tutti I Popoli",
            "content": [
                "Al maestro di coro. Per strumenti a corda. Salmo. Canto.",
                "Dio abbia pietà di noi e ci benedica,\nfaccia splendere il suo volto su di noi,",
                "perché si conosca sulla terra la tua via,\nfra tutte le genti la tua salvezza.",
                "Ti lodino i popoli, Dio,\nti lodino i popoli tutti.",
                "Esultino e gridino di gioia le nazioni,\nperché tu giudichi i popoli con giustizia\ne guidi le nazioni sulla terra.",
                "Ti lodino i popoli, Dio,\nti lodino i popoli tutti.",
                "La terra ha dato il suo frutto:\nci benedica Dio, il nostro Dio.",
                "Ci benedica Dio,\ne lo temano tutti i confini della terra."
            ],
            "description": "Salmo a largo affiato d'ispirazione messianica. Canto di ringraziamento dopo la mietitura. Ma dai benefici materiali il salmo risale all'idea della salvezza messianica di cui Israele sarà ministro alle genti."
        },
        {
            "titleWithNumber": "Salmo 68 (67)",
            "title": "Inno Di Lode A Dio, Signore Della Storia",
            "content": [
                "Al maestro di coro. Di Davide. Salmo. Canto.",
                "Sorge Dio: si disperdono i suoi nemici\ne fuggono dalla sua presenza\nquelli che lo odiano.",
                "Come si disperde il fumo, tu li disperdi;\ncome la cera si scioglie davanti al fuoco,\nsono annientati i malvagi davanti a Dio.",
                "I giusti invece si rallegrano,\nesultano alla presenza di Dio\ne innalzano canti di gioia.",
                "Cantate a Dio, cantate inni al suo nome;\npreparate la via a colui che cavalca sulle nubi.\nSignore è il suo nome: esultate alla sua presenza.",
                "Padre degli orfani e difensore delle vedove\nè Dio nella sua santa dimora.",
                "A quelli che sono soli Dio fa abitare una casa,\nlibera i prigionieri e dà loro prosperità;\nsolo i ribelli rimangono in una terra arida.",
                "Dio, quando tu uscivi alla testa del tuo popolo,\nquando attraversavi il deserto,",
                "tremò la terra, stillarono i cieli\ndavanti al Dio del Sinai,\ndavanti a Dio, il Dio di Israele.",
                "Pioggia abbondante tu riversavi, Dio;\nalla tua eredità esausta infondevi vigore.",
                "La tua terra, in cui presero dimora,\ntu, Dio, hai reso sicura nella tua bontà verso il povero.",
                "Il Signore dà una parola:\ngrande è la schiera di quanti l’annunziano.",
                "I re degli eserciti fuggono, fuggono\ne le donne, nella casa, dividono il bottino.",
                "Anche per voi, rimasti tranquilli tra gli ovili,\nsi coprono d’argento le ali della colomba\ne le sue piume di un riflesso d’oro.",
                "Quando l’Onnipotente là disperdeva i re,\nnevicava sullo Zalmon.",
                "Monte altissimo è il monte di Basan,\nmonte dalle alte cime è il monte di Basan.",
                "Perché, monti dalle alte cime,\nguardate con invidia il monte\nche Dio ha scelto per sua dimora?\nSì, il Signore vi abiterà per sempre.",
                "I carri di Dio sono miriadi e miriadi,\nmigliaia di migliaia:\nil mio Signore viene dal Sinai nel santuario.",
                "Tu sei salito in alto, hai fatto dei prigionieri,\nhai ricevuto doni dagli uomini.\nSì, anche i ribelli dovranno piegarsi, Signore Dio.",
                "Benedetto il Signore ogni giorno,\negli ha cura di noi:\nDio è la nostra salvezza.",
                "Dio è per noi il Dio delle vittorie\ne il Signore, il mio Signore, ci preserva dalla morte.",
                "Sì, Dio schiaccerà la testa dei suoi nemici,\nil capo altero di chi cammina nei propri delitti.",
                "Il mio Signore ha parlato: <<Da Basan li farò tornare,\nli farò tornare dagli abissi del mare,",
                "perché tu lavi nel sangue il tuo piede\ne la lingua dei tuoi cani riceva la sua parte dai nemici>>.",
                "Ecco il tuo corteo, Dio,\nil corteo del mio Dio, del mio re, nel santuario.",
                "Vanno avanti i cantori,\ndietro vengono i suonatori,\nin mezzo le fanciulle che suonano i cembali.",
                "Benedite Dio nelle vostre assemblee,\nil mio Signore, voi che discendete dalla stirpe di Israele.",
                "Ecco Beniamino,\nil più piccolo, ma loro condottiero;\ni capi di Giuda con le loro schiere,\ni capi di Zabulon, i capi di Neftali.",
                "Dispiega, Dio, la tua potenza;\nconferma, Dio, ciò che hai operato per noi!",
                "Per il tuo tempio, che è in Gerusalemme,\na te i re porteranno doni.",
                "Minaccia la belva del canneto,\nil branco dei tori, con i vitelli dei popoli,\nche si prostrano portando verghe d’argento;\ndisperdi i popoli che amano la guerra.",
                "Metallo splendente porteranno dall’Egitto,\nl’Etiopia protenderà le mani a Dio.",
                "Regni della terra, cantate a Dio,\ncantate inni al mio Signore;",
                "egli cavalca i cieli, i cieli eterni,\necco, emette la sua voce, una voce potente.",
                "Riconoscete a Dio la potenza:\nsu Israele è la sua maestà e sulle nubi è la sua potenza.",
                "Mirabile è Dio dal suo santuario.\nIl Dio di Israele: è lui che dà al popolo forza e vigore.\nSia benedetto Dio!"
            ],
            "description": "Il salmo è una riesumazione lirica del passagio del deserto dopo l'Esodo, sotto la tutela di Dio, Padre, liberatore e difensore di Israele, di cui canta le lodi e i benefici; che ha eletto il monte di Sion a sua abitazione, donde protegge il suo popolo e lo difende e gli dà trionfo sui suoi nemici, dove riceve doni e omaggi anche dai pagani, da lui sottomessi."
        },
        {
            "titleWithNumber": "Salmo 69 (68)",
            "title": "Preghiera Di Un Sofferente",
            "content": [
                "Al maestro di coro. Su <<I gigli>>. Di Davide.",
                "Salvami, Dio,\nperché mi è giunta l’acqua fino alla gola.",
                "Sono immerso in un fango profondo\ne non trovo alcun sostegno.\nSono scivolato in acque profonde\ne la corrente mi travolge.",
                "Sono sfinito dal gridare;\nè riarsa la mia gola,\ni miei occhi si consumano\nper l’attesa del mio Dio.",
                "Sono più numerosi dei capelli del mio capo\nquelli che mi odiano ingiustamente.\nSono potenti quelli che vogliono distruggermi,\ni miei nemici bugiardi.\nQuanto non ho rubato,\nlo dovrei ora restituire?",
                "Dio, tu conosci la mia stoltezza\ne le mie colpe non ti sono nascoste.",
                "Non rimangano confusi per causa mia\nquelli che sperano in te, mio Signore, Signore degli eserciti;\nnon arrossiscano per causa mia\nquelli che cercano te, Dio di Israele.",
                "Sì, per amore tuo io sopporto gli insulti,\nil mio volto si copre di vergogna.",
                "Sono un estraneo per i miei fratelli\ne un forestiero per i figli di mia madre.",
                "Perché lo zelo per la tua casa mi ha divorato\ne gli oltraggi di quanti ti insultano\nsono caduti su di me.",
                "Mi sono estenuato nel digiuno\ned è stata un’infamia per me.",
                "Ho indossato come vestito un sacco\ne sono diventato il loro scherno.",
                "Sparlano di me quelli che siedono alla porta\ne sono diventato la canzone degli ubriachi.",
                "Ma io rivolgo a te la mia preghiera:\npossa essere questo, Signore, un tempo favorevole!\nNella tua grande bontà esaudiscimi, Dio,\nper la fedeltà della tua salvezza.",
                "Estraimi dal fango, perché io non affondi;\nliberami da quanti mi odiano\ne dalle acque profonde.",
                "Non mi sommerga la corrente delle acque,\nnon mi travolga il fango\ne la voragine non chiuda su di me la sua bocca.",
                "Esaudiscimi, Signore,\nperché benefica è la tua grazia;\nvolgiti a me nel tuo grande e tenero amore.",
                "Non nascondere il tuo volto al tuo servo,\nperché l’angoscia mi stringe:\naffrettati a rispondermi!",
                "Avvicìnati all’anima mia e riscattala,\nliberami a causa dei miei nemici.",
                "Tu conosci la mia infamia,\nla mia vergogna e il mio disonore;\ndavanti a te sono tutti i miei nemici.",
                "L’oltraggio ha spezzato il mio cuore\ne mi sento venire meno.\nHo sperato in un conforto, ma invano;\nho aspettato che qualcuno mi consolasse,\nma non l’ho trovato.",
                "Mi hanno invece dato fiele come cibo\ne come bevanda mi hanno offerto aceto.",
                "La loro tavola imbandita diventi per essi una trappola\ne i loro banchetti un tranello.",
                "Si offuschino i loro occhi, così che non vedano,\ne indebolisci per sempre\nil vigore dei loro fianchi.",
                "Effondi su di loro la tua ira\ne li raggiunga l’ardore del tuo sdegno.",
                "Diventi un deserto il loro accampamento,\nnon si trovi alcuno che abiti nelle loro tende.",
                "Perché essi hanno perseguitato\ncolui che tu avevi colpito\ne hanno aggravato il dolore\ndi quelli che da te erano stati feriti.",
                "Aggiungi peccato al loro peccato,\ncosì che non possano godere della tua giustizia.",
                "Siano cancellati dal libro dei viventi\ne non siano iscritti fra i giusti.",
                "Ma io sono misero e sofferente:\nla tua salvezza, Dio, mi conceda sollievo.",
                "Voglio lodare il nome di Dio con il canto\ned esaltarlo con un inno di grazie.",
                "Ciò sarà gradito al Signore più che un giovenco,\npiù che un torello con corna e unghie.",
                "I poveri vedano e si rallegrino,\nsi ravvivi il cuore di quanti cercano Dio.",
                "Perché il Signore ascolta gli umili\ne non disprezza i suoi prigionieri.",
                "Lo lodino i cieli e la terra,\ni mari e quanto in essi si muove.",
                "Sì, Dio darà la sua salvezza a Sion\ne ricostruirà le città di Giuda:\nessi vi abiteranno e ne avranno il possesso.",
                "La stirpe dei suoi servi ne avrà l’eredità\ne quanti amano il suo nome vi prenderanno dimora."
            ],
            "description": "Il salmo è tutto soffuso di un arcano senso di angoscia e insieme di un profondo abbandono in Dio. Rappresente almeno tipicamente le angoscie del Salvatore nella sua passione, e viene variamente applicato al Messia nel N.T. e nella comune interpretazione dei Padri e della esegesi cattolica."
        },
        {
            "titleWithNumber": "Salmo 70 (69)",
            "title": "Grido Di Angoscia",
            "content": [
                "Al maestro di coro. Di Davide. In memoria.",
                "Salvami, Dio,\naffrettati, Signore, in mio aiuto!",
                "Siano confusi e coperti di vergogna\nquanti attentano alla mia vita;\nsi volgano indietro e siano umiliati\nquanti desiderano la mia rovina.",
                "Si ritirino a causa della loro vergogna\nquelli che mi dicono: <<Bene! Bene!>>.",
                "Si rallegrino e gioiscano in te tutti quelli che ti cercano;\nquanti amano la tua salvezza dicano sempre:\n<<Dio è grande!>>.",
                "Ma io sono povero e misero:\nDio, affrettati verso di me.\nTu sei il mio aiuto e il mio liberatore:\nSignore, non tardare!"
            ],
            "description": "E' formato dagli ultimi versetti (14-18) del salmo 40. Il breve salmo contiene una doppia invocazione: - Signore, vadono confusi quei che cercano me a morte; gioiscano invece per il tuo soccorso, quei che in Te sperano, e io con essi."
        },
        {
            "titleWithNumber": "Salmo 71 (70)",
            "title": "Preghiera Nella Vecchiaia",
            "content": [
                "In te mi rifugio, Signore,\nfa’ che io non sia confuso in eterno!",
                "Per la tua giustizia liberami e difendimi,\ntendi verso di me il tuo orecchio e salvami.",
                "Sii per me come rupe di difesa,\nrifugio in cui sempre entrare.\nTu hai dato ordine di salvarmi,\nperché sei la mia rupe e la mia fortezza.",
                "Mio Dio, salvami dalla mano dell’empio,\ndal potere del nemico e dell’oppressore.",
                "Perché tu, mio Signore, sei la mia speranza,\ntu, Signore, sei la mia fiducia fin dalla mia giovinezza.",
                "Su di te mi sono appoggiato fin dal grembo materno;\ndal seno di mia madre tu sei stato il mio sostegno;\na te si innalza sempre la mia lode.",
                "Io sono per molti come un prodigio,\nma tu sei il mio rifugio sicuro.",
                "È piena la mia bocca della tua lode,\ndella tua gloria tutto il giorno.",
                "Non mi respingere nel tempo della vecchiaia;\nquando viene meno il mio vigore, non mi abbandonare.",
                "Perché i miei nemici parlano contro di me\ne quelli che mi spiano congiurano insieme.",
                "Dicono: <<Dio lo ha abbandonato;\ninseguitelo e prendetelo,\nperché non c’è nessuno che lo liberi>>.",
                "Dio, non allontanarti da me;\nmio Dio, affrettati in mio aiuto.",
                "Siano confusi, siano annientati\nquelli che accusano l’anima mia;\nsiano coperti di vergogna e di disonore\nquelli che cercano la mia sventura.",
                "Ma io sempre spero\ne voglio intensificare ogni mia lode per te.",
                "La mia bocca proclamerà la tua giustizia,\ntutto il giorno la tua salvezza,\nanche se non ne conosco l’estensione.",
                "Entrerò proclamando le gesta vittoriose del mio Signore;\nSignore, ricorderò la tua giustizia,\nla tua soltanto.",
                "Dio, tu mi hai reso saggio fin dalla mia giovinezza\ne io, fino a oggi, ho annunziato le tue azioni prodigiose.",
                "E anche nella vecchiaia e nella canizie, Dio, non abbandonarmi,\nfino a che io annunzi la potenza del tuo braccio\na questa generazione\ne la tua potenza a quelli che verranno.",
                "La tua giustizia, Dio, è eccelsa;\nper le grandi cose che hai fatto chi è come te, Dio?",
                "Tu, che mi hai fatto sperimentare molte e gravi sventure,\nmi darai di nuovo la vita\ne dagli abissi della terra di nuovo mi farai risalire.",
                "Tu accrescerai la mia grandezza\ne ti volgerai per consolarmi.",
                "Anch’io ti renderò grazie con l’arpa\nper la tua fedeltà, mio Dio,\nti canterò inni sulla cetra, Santo di Israele.",
                "Esulteranno di gioia le mie labbra\nquando canterò inni a te,\ne anche la mia anima che tu hai riscattato.",
                "Anche la mia lingua ogni giorno\nmediterà la tua giustizia,\nquando saranno confusi e umiliati\nquelli che cercano la mia rovina."
            ],
            "description": "Salmo anonimo e senza titolo, formato da vari passi di altri salmi. L'autore ignoto è un pio vegliardo fatto segno a varie persecuzioni per la sua vita religiosa."
        },
        {
            "titleWithNumber": "Salmo 72 (71)",
            "title": "Il Re Messianico Promesso",
            "content": [
                "Di Salomone.\n\nDio, affida al re il tuo giudizio\ne al figlio del re la tua giustizia:",
                "egli giudicherà il tuo popolo con giustizia\ne i tuoi poveri con rettitudine.",
                "I monti portino pace al popolo\ne le colline giustizia.",
                "Egli renderà giustizia ai miseri del popolo,\nsalverà i figli dei poveri\ne annienterà gli oppressori.",
                "I suoi giorni durino come il sole,\nquanto la luna, di generazione in generazione.",
                "Egli scenderà come pioggia sull’erba,\ncome scroscio che irriga la terra.",
                "Nei suoi giorni fiorirà il giusto e vi sarà abbondanza di pace\nfinché non si estingua la luna.",
                "Egli dominerà da mare a mare\ne dal fiume sino ai confini della terra.",
                "Davanti a lui si piegheranno gli abitanti del deserto\ne i suoi nemici lambiranno la polvere.",
                "I re di Tarsis e delle isole offriranno doni;\ni re di Sceba e di Saba porteranno tributi.",
                "Davanti a lui si prostreranno tutti i re,\nlo serviranno tutte le nazioni.",
                "Perché egli libererà il povero che invoca aiuto\ne il misero che non ha sostegno alcuno.",
                "Avrà pietà del debole e del povero\ne salverà la vita dei miseri.",
                "Li riscatterà dall’oppressione e dalla violenza,\nperché il loro sangue è prezioso ai suoi occhi.",
                "Egli vivrà e a lui sarà dato oro di Sceba,\nper lui salirà incessante la preghiera,\nogni giorno egli sarà benedetto.",
                "Vi sarà abbondanza di frumento sulla terra,\nondeggerà sulle cime dei monti;\nil suo frutto fiorirà come il Libano\ne si raccoglierà come l’erba dei prati.",
                "Il suo nome durerà in eterno,\nil suo nome sussisterà quanto il sole.\nIn lui saranno benedette tutte le genti della terra,\ntutte le nazioni lo proclameranno beato.",
                "Sia benedetto il Signore Dio, Dio di Israele:\negli solo opera prodigi.",
                "Sia benedetto il suo nome glorioso in eterno.\nDella sua gloria sia piena tutta la terra. Amen. Amen.",
                "Fine delle preghiere di Davide, figlio di Iesse."
            ],
            "description": "Salmo importantissimo per il suo contenuto: la descrizione del Re messia e del suo regno, secndo la perpetua tradizione esegetica ebraica e cristiana. Il salmista ha innanzi agli occhi le felici condizioni dell'epoca di Salomone."
        },
        {
            "titleWithNumber": "Salmo 73 (72)",
            "title": "Meditazione Sulla Sorte Umana",
            "content": [
                "Salmo. Di Asaf.\n\nVeramente Dio è buono con Israele,\ncon quelli che sono puri di cuore.",
                "Quanto a me, per poco non inciampavano i miei piedi,\nper un nulla vacillavano i miei passi,",
                "perché avevo preso a invidiare i prepotenti,\na osservare la prosperità dei malvagi.",
                "Sì, per essi non vi sono dolori fino alla loro morte\ne il loro corpo è ben nutrito;",
                "non si trovano nella tribolazione come gli altri mortali\ne non vengono colpiti insieme con gli altri uomini.",
                "Al contrario, l’orgoglio li circonda come una collana,\nla violenza li avvolge come un manto.",
                "Il loro occhio esce dal grasso dell’orbita,\ndal loro cuore traboccano perversi pensieri.",
                "Scherniscono, parlano con malizia,\ncon prepotenza fanno minacce dall’alto;",
                "levano la loro bocca fino ai cieli\ne la loro lingua percorre la terra.",
                "Perciò siedono in alto\ne la piena delle acque non li raggiunge.",
                "Essi dicono: <<Che cosa può saperne Dio?\nC’è forse conoscenza presso l’Altissimo?>>.",
                "Ecco chi sono gli empi: sempre tranquilli,\nessi non fanno che accrescere la loro potenza.",
                "Invano allora ho conservato puro il mio cuore\ne nell’innocenza ho lavato le mie mani,",
                "perché sono colpito tutto il giorno\ne castigato ogni mattina.",
                "Se avessi detto: <<Voglio parlare come loro>>,\necco, avrei rinnegato la generazione dei tuoi figli.",
                "Ho voluto riflettere per comprendere questo,\nma è stato arduo ai miei occhi,",
                "finché non sono entrato nel santuario di Dio\ne ho compreso qual era la loro fine.",
                "Veramente tu li poni su terreno scivoloso\ne li fai cadere in rovina.",
                "Come si sono ridotti in macerie in un istante!\nSono venuti meno, disfatti dal terrore!",
                "Come un sogno al risveglio, mio Signore,\nquando tu sorgi fai svanire la loro figura.",
                "Quando si agitava il mio cuore\ne nel mio intimo mi sentivo trafitto,",
                "allora io ero stolto e senza intelligenza,\nun animale davanti a te.",
                "Eppure io sono sempre con te:\ntu mi hai preso per la mano destra.",
                "Con il tuo consiglio mi guidi\ne mi accoglierai nella gloria.",
                "Chi altri avrò per me nei cieli?\nFuori di te, nessun altro io bramo sulla terra.",
                "Possono venire meno la mia carne e il mio cuore,\nma Dio è la roccia del mio cuore e la mia parte di eredità, in eterno.",
                "Perché, ecco, quelli che si allontanano da te periscono;\ntu distruggi chiunque ti è infedele.",
                "Quanto a me, il mio bene è stare unito a Dio.\nNel mio Signore, nel Signore ho posto il mio rifugio,\nper poter narrare tutte le tue gesta."
            ],
            "description": "Anche questo Salmo con precedenti 37 e 49 si propone il problema della prosperità dei malvagi in questa vita, ma vi risponde con il sublime grido di fede e speranza trionfali."
        },
        {
            "titleWithNumber": "Salmo 74 (73)",
            "title": "Lamento Per La Devastazione Del Tempio",
            "content": [
                "Maskil. Di Asaf.\n\nPerché, Dio, ci respingi per sempre\ne divampa la tua ira\ncontro il gregge del tuo pascolo?",
                "Ricordati della tua comunità\nche ti sei acquistata dai tempi antichi,\nche hai riscattata quale tribù della tua eredità,\ndi questo monte Sion, dove hai fissato la tua dimora.",
                "Volgi i tuoi passi a queste rovine sconfinate:\nil nemico ha devastato tutto nel santuario.",
                "Ruggirono i tuoi nemici\nnel luogo delle tue assemblee;\nlà issarono i loro vessilli come insegne.",
                "Sembrava come gente che vibra in alto le scuri\nnel fitto di una selva;",
                "abbatterono le sue porte in un solo colpo,\nle frantumarono con ascia e scure.",
                "Hanno dato alle fiamme il tuo santuario,\nhanno abbattuto e profanato la dimora del tuo nome.",
                "Hanno detto nel loro cuore:\n<<Distruggiamoli tutti in un solo colpo!>>.\nHanno incendiato tutti i luoghi delle assemblee di Dio nel paese.",
                "Noi non vediamo più le nostre insegne,\nnon si trova più un profeta\ne tra di noi non c’è alcuno che sappia fino a quando.",
                "Fino a quando, Dio, lancerà insulti l’avversario?\nIl nemico potrà forse per sempre disprezzare il tuo nome?",
                "Perché ritiri la tua mano\ne la tua destra rimane inerte in mezzo al tuo petto?",
                "Eppure Dio è il mio re dai tempi antichi,\nè lui che opera la salvezza in  mezzo alla terra.",
                "Tu con la tua potenza hai diviso il mare,\nhai schiacciato la testa ai mostri marini sulle acque.",
                "Tu hai spezzato le teste al Leviatan,\nlo hai dato in pasto alla schiera delle fiere.",
                "Tu hai fatto scaturire fonti e torrenti,\nhai fatto seccare fiumi perenni.",
                "Tuo è il giorno e tua è la notte,\ntu hai stabilito la luna e il sole.",
                "Tu hai fissato i confini della terra,\nhai formato l’estate e l’inverno.",
                "Ricordati di questo: il nemico ha oltraggiato Dio\ne un popolo stolto ha insultato il tuo nome.",
                "Non abbandonare alle fiere la vita della tua tortora,\nnon dimenticare per sempre la vita dei tuoi poveri.",
                "Sii fedele all’alleanza,\nperché i luoghi nascosti della terra\nsono pieni di covi di violenza.",
                "L’umile non ritorni confuso,\nl’afflitto e il povero lodino il tuo nome.",
                "Sorgi, Dio, difendi la tua causa;\nricordati degli insulti che verso di te\nlo stolto rivolge tutto il giorno.",
                "Non dimenticare lo strepito dei tuoi nemici,\nil tumulto sempre crescente di quanti a te si ribellano."
            ],
            "description": "E' una dolente preghiera fra lo sgomento della distruzione e incendio della città e del Tempio compiuti dal furore trionfante dei nemici; i Caldei di Nabicodonosor. Tutto è in fiamme e rovina: il popolo eletto è prostrato a terra, e con lui lo stesso Tempio, dimora di Dio invisibile, sedente fra i Cerubini."
        },
        {
            "titleWithNumber": "Salmo 75 (74)",
            "title": "Inno Di Grazie A Dio, Giusto Giudice",
            "content": [
                "Al maestro di coro. Su <<Non distruggere>>. Salmo. Di Asaf. Canto.",
                "Noi ti rendiamo grazie, Dio,\nti rendiamo grazie.\nQuelli che invocano il tuo nome\nproclamano le tue meraviglie.",
                "Sì, io fisserò un termine\nin cui formulerò i miei giudizi con rettitudine.",
                "Siano pure scossi la terra e tutti i suoi abitanti,\nma io rendo stabili le sue colonne.",
                "Dico agli arroganti: <<Non siate superbi!>>.\nE agli empi: <<Non alzate la fronte!>>.",
                "Non alzate la vostra fronte verso l’alto,\nnon parlate con collo insolente.",
                "Perché non dall’oriente né dall’occidente,\nné dal deserto viene la capacità d’innalzarsi,",
                "ma è Dio colui che giudica:\negli abbassa gli uni e innalza gli altri.",
                "Ecco, nella mano del Signore c’è una coppa\ncon vino spumeggiante, pieno di aromi.\nEgli ne ha versato: sino alla feccia ne sorseggeranno,\nne berranno tutti gli empi della terra.",
                "Io invece magnificherò l’Eterno,\ncanterò inni al Dio di Giacobbe.",
                "Egli annienterà tutta la potenza degli empi,\nmentre sarà innalzata la potenza dei giusti."
            ],
            "description": "E' un inno a Dio, giusto giudice dei malvagi nonostante il loro apparente e orgoglioso trionfo."
        },
        {
            "titleWithNumber": "Salmo 76 (75)",
            "title": "Inno Di Trionfo Dopo La Vittoria",
            "content": [
                "Al maestro di coro. Su strumenti a corda. Salmo. Di Asaf. Canto.",
                "Dio è conosciuto in Giuda,\ngrande è il suo nome in Israele.",
                "La sua dimora è in Salem\ne la sua abitazione è in Sion.",
                "Qui spezzò le frecce dell’arco,\nlo scudo, la spada e la guerra.",
                "Splendido tu sei apparso,\nmaestoso più dei monti della preda.",
                "I valorosi furono spogliati,\nsorpresi nel loro sonno.\nNessun prode più trovava il vigore delle sue mani.",
                "Alla tua minaccia, Dio di Giacobbe,\nrimasero storditi carri e cavalli.",
                "Terribile tu sei.\nChi può resistere davanti a te, durante la tua ira?",
                "Hai fatto udire dai cieli la sentenza:\nla terra è sbigottita e tace",
                "quando Dio si alza per giudicare,\nper offrire la salvezza a tutti i poveri della terra.",
                "Anche il furore dell’uomo ti darà lode,\nquanti scampano dal furore ti faranno festa.",
                "Fate voti al Signore, vostro Dio, e adempiteli;\ntutti quelli che gli stanno attorno portino doni al Terribile:",
                "egli toglie il respiro ai potenti,\nsi mostra terribile verso i re della terra."
            ],
            "description": "Le frasi e il tono del salmo indicano che fu composto nell'esultanza d'una grande vittoria attribuita all'intervento di Dio: probabilmente si riferisce all'improvvisa disfatta e fuga di Sennacherib."
        },
        {
            "titleWithNumber": "Salmo 77 (76)",
            "title": "Meditazione Sul Passato Di Israele",
            "content": [
                "Al maestro di coro. Su <<Idutun>>. Di Asaf. Salmo.",
                "La mia voce sale a Dio e grido aiuto.\nLa mia voce sale a Dio ed egli mi porge ascolto.",
                "Nel giorno della mia angoscia io cerco il Signore,\nnella notte è protesa la mia mano e non si stanca;\nl’anima mia rifiuta ogni conforto.",
                "Mi ricordo di Dio e sospiro;\nrifletto e viene meno il mio spirito.",
                "Tu tieni aperte le palpebre dei miei occhi,\nio sono turbato e non posso parlare.",
                "Ripenso ai giorni passati,\nagli anni da lungo tempo trascorsi.",
                "Ricordo il mio canto nella notte,\nmedito nel mio cuore e il mio spirito si interroga:",
                "<<Forse il Signore ci respinge per sempre?\nNon vorrà più mostrare la sua bontà?",
                "La sua fedeltà è venuta a mancare per sempre?\nLa sua parola è venuta meno per ogni generazione?",
                "Dio ha forse dimenticato di avere pietà?\nOppure ha offuscato nell’ira il suo amore?>>.",
                "Allora ho detto: <<Ecco il mio tormento:\nè mutata la destra dell’Altissimo>>.",
                "Ricorderò le gesta del Signore,\nsì, voglio ricordare le tue meraviglie fin dai tempi antichi,",
                "voglio meditare su tutte le tue opere\ne ripensare a tutte le tue gesta.",
                "Dio, la tua via è santa;\nquale dio è grande come il nostro Dio?",
                "Tu sei il Dio che compie prodigi,\nla tua potenza si conosce fra i popoli:",
                "con il tuo braccio hai riscattato il tuo popolo,\ni figli di Giacobbe e di Giuseppe.",
                "Ti videro le acque, Dio,\nti videro le acque e tremarono,\nsussultarono anche gli abissi.",
                "Le nubi rovesciarono acqua,\ni cieli fecero udire la loro voce,\nperfino le tue saette guizzarono da ogni parte.",
                "Il fragore del tuo tuono era nel turbine,\ni tuoi lampi rischiararono il mondo,\nla terra fu scossa e sussultò.",
                "Nel mare apristi la tua via\ne i tuoi sentieri in mezzo alle grandi acque,\nma le tue orme rimasero invisibili.",
                "Guidasti il tuo popolo come un gregge\nper mano di Mosè e di Aronne."
            ],
            "description": "In un epoca di profonda desolazione di Israele, forse dopo la distruzione del Tempio, nel tempo del'esilio Babilonese, il pio salmista, leva a Dio la sua voce sconfortata, confrontando col passato glorioso la dura angoscia del presente, di cui non si vede la fine, ma traendo dalle memorie del passato un raggio di speranza per l'avvenire."
        },
        {
            "titleWithNumber": "Salmo 78 (77)",
            "title": "Rievocazione Della Storia Di Israele",
            "content": [
                "Maskil. Di Asaf.\n\nPopolo mio, presta attenzione al mio insegnamento,\nporgi il tuo orecchio alle parole della mia bocca.",
                "Voglio aprire la mia bocca con un proverbio,\nvoglio rievocare gli enigmi dei tempi antichi.",
                "Quello che abbiamo udito e appreso\ne che ci hanno narrato i nostri padri",
                "non lo terremo nascosto ai loro figli;\nnarreremo alla generazione futura le lodi del Signore,\nla sua potenza e le azioni prodigiose che egli ha compiuto.",
                "Egli ha stabilito una testimonianza in Giacobbe\ne ha posto una legge in Israele,\nche ha comandato ai nostri padri\ndi far conoscere ai loro figli,",
                "perché le apprenda la generazione futura\ne i figli che nasceranno sorgano a narrarle ai loro figli,",
                "perché pongano in Dio la loro fiducia\ne non dimentichino le opere di Dio,\nma osservino i suoi precetti,",
                "e non siano come i loro padri,\ngenerazione caparbia e ribelle,\ngenerazione il cui cuore non fu costante\ne il cui spirito non fu fedele a Dio.",
                "I figli di Efraim, che tendono e scoccano l’arco,\nvoltarono le spalle nel giorno della battaglia.",
                "Non osservarono l’alleanza di Dio\ne si rifiutarono di camminare nella sua legge.",
                "Dimenticarono le sue opere\ne le azioni prodigiose che egli aveva loro mostrato.",
                "In presenza dei loro padri egli fece prodigi\nnel paese d’Egitto, nella campagna di Soan.",
                "Divise il mare e li fece passare,\ne le acque si fermarono come un argine.",
                "Li guidò con una nube di giorno\ne tutta la notte con un bagliore di fuoco.",
                "Percosse le rupi nel deserto\ne diede loro da bere come da sorgenti di acque profonde.",
                "Fece scaturire ruscelli dalla roccia\ne fece scorrere acqua a torrenti.",
                "Eppure essi continuarono a peccare contro di lui,\nribellandosi all’Altissimo nel deserto.",
                "Tentarono Dio nel loro cuore\nchiedendo cibo per le loro brame.",
                "Mormorarono contro Dio, dicendo:\n<<Potrà forse Dio imbandire una mensa nel deserto?>>.",
                "Ecco, egli percosse una rupe,\nne scaturì acqua e strariparono torrenti.\n<<Potrà forse dare anche del pane\no procurare carne per il suo popolo?>>.",
                "Perciò il Signore udì e ne fu irritato:\nun fuoco divampò contro Giacobbe\ne anche l’ira esplose contro Israele,",
                "perché non ebbero fede in Dio\ne non ebbero speranza nella sua salvezza.",
                "Eppure egli comandò alle nubi dall’alto\ne aprì le porte del cielo,",
                "fece piovere su di loro manna da mangiare\ne diede loro frumento del cielo.",
                "L’uomo mangiò il pane dei forti,\negli mandò loro cibo a sazietà.",
                "Scatenò nel cielo il vento d’oriente\ne fece soffiare con la sua veemenza il vento del meridione;",
                "fece piovere su di essi carne come polvere\ne uccelli alati come sabbia del mare;",
                "li fece cadere in mezzo al loro accampamento,\ntutt’intorno alle loro tende.",
                "Essi ne mangiarono e rimasero ben sazi,\nfurono soddisfatti nel loro desiderio.",
                "Non si erano nauseati della loro avidità,\nil loro cibo era ancora nella loro bocca,",
                "quando l’ira del Signore piombò su di loro,\nuccise i più vigorosi tra loro\ne abbatté i migliori di Israele.",
                "Con tutto questo peccarono ancora\ne non prestarono fede alle sue azioni prodigiose.",
                "Allora egli dissipò in un soffio i loro giorni\ne i loro anni in un terrore improvviso.",
                "Quando li faceva morire, essi lo cercavano,\nsi convertivano e si rivolgevano a Dio;",
                "si ricordavano che Dio era la loro roccia\ne Dio, l’Altissimo, il loro redentore.",
                "Ma essi lo lusingavano con la loro bocca\ne lo ingannavano con la loro lingua,",
                "mentre il loro cuore non era sincero con lui\ne non si mostravano fedeli alla sua alleanza.",
                "Egli invece si lasciava impietosire,\nperdonava la colpa e non li distruggeva.\nPiù volte trattenne la sua ira\ne non lasciò divampare tutto il suo furore,",
                "ricordando che essi sono uomini mortali,\nun soffio che va e non ritorna.",
                "Quante volte nel deserto si ribellarono a lui,\nquante volte lo irritarono nella steppa!",
                "Ripetutamente tentarono Dio\ne provocarono il Santo di Israele.",
                "Non si ricordarono della sua mano potente,\ndel giorno in cui egli li riscattò dall’oppressione,",
                "quando compì i suoi prodigi in Egitto\ne i suoi portenti nella campagna di Soan.",
                "Egli mutò i loro fiumi e i loro ruscelli in sangue,\nperché non vi potessero più bere.",
                "Mandò in mezzo a loro tafàni a divorarli\ne rane a molestarli.",
                "Diede alle cavallette i loro raccolti\ne ai bruchi il frutto delle loro fatiche.",
                "Distrusse con la grandine i loro vigneti\ne i loro sicomòri con la brina.",
                "Consegnò alla peste il loro bestiame\ne i loro greggi ai fulmini.",
                "Scatenò contro di loro il furore della sua ira,\ncollera, sdegno e sventura:\nuna moltitudine di messaggeri di rovina.",
                "Lasciò alla sua ira tutto il suo corso,\nnon risparmiò dalla morte la loro anima\ne diede la loro vita in preda alla peste.",
                "Colpì tutti i primogeniti dell’Egitto,\nle primizie del vigore nelle tende di Cam,",
                "ma fece partire il suo popolo come un gregge\ne lo guidò attraverso il deserto come una mandria.",
                "Li condusse sicuri ed essi non ebbero paura,\nmentre i loro nemici venivano sommersi nel mare.",
                "Li fece entrare nella sua santa regione,\nquesto monte che la sua destra aveva conquistato.",
                "Scacciò le genti davanti a loro,\ndistribuì a sorte l’eredità fra loro\ne fece abitare nelle loro tende le tribù di Israele.",
                "Ma essi ancora lo tentarono,\nsi ribellarono a Dio, l’Altissimo,\ne non osservarono i suoi precetti.",
                "Si sviarono, si mostrarono infedeli come i loro padri,\nvennero meno, come un arco che fallisce.",
                "Lo provocarono all’ira con le loro alture\ne lo resero geloso con i loro idoli.",
                "Dio udì, ne fu irritato\ne si disgustò molto di Israele.",
                "Abbandonò la dimora di Silo,\nla tenda in cui egli aveva abitato tra gli uomini.",
                "Lasciò condurre la sua forza in schiavitù\ne la sua gloria in potere del nemico.",
                "Consegnò alla spada il suo popolo\ne si adirò contro la sua eredità.",
                "Il fuoco divorò i suoi giovani\ne le sue vergini non ebbero canti nuziali.",
                "I suoi sacerdoti caddero di spada\ne le sue vedove non fecero lamento.",
                "Ma poi il Signore si risvegliò come da un sonno,\ncome un prode assopito dal vino.",
                "Colpì alle spalle i suoi nemici,\nli ricoprì di eterna vergogna.",
                "Ripudiò la tenda di Giuseppe\ne sulla tribù di Efraim non cadde la sua scelta.",
                "Scelse invece la tribù di Giuda,\nil monte Sion, che egli ama.",
                "Costruì il suo tempio, simile a luoghi altissimi,\ncome la terra lo rese stabile per sempre.",
                "Scelse Davide, suo servo,\ne lo prese dagli ovili delle pecore.",
                "Lo fece venire dal seguito delle pecore che allattavano,\nper pascere Giacobbe, suo popolo,\ne Israele, sua eredità.",
                "Egli li fece pascere\nsecondo l’integrità del suo cuore\ne li guidò con la destrezza delle sue mani."
            ],
            "description": "Questo salmo appartiene, come i seguenti 105,106 e 107, a un genere storico didattico, in quanto mirano tuttia ricavare, dalla narrazione degli eventi storici del passato, alternati di benefici di Dio e di ingratitudine del suo popolo, utili lezioni per il presente e per l'avvenire. Il salmo presente ha per mira soprattutto la fiducia di Dio (v.7), ciò che sembra accennare ai duri tempi dell'esilio."
        },
        {
            "titleWithNumber": "Salmo 79 (78)",
            "title": "Lamento Nazionale",
            "content": [
                "Salmo. Di Asaf.\n\nDio, le nazioni sono giunte nella tua eredità,\nhanno profanato il tuo santo tempio,\nhanno ridotto Gerusalemme in un cumulo di macerie.",
                "Hanno dato i corpi dei tuoi servi in pasto agli uccelli del cielo,\nla carne dei tuoi fedeli agli animali della campagna.",
                "Hanno versato come acqua il loro sangue,\nintorno a Gerusalemme,\nsenza che alcuno desse loro sepoltura.",
                "Siamo diventati una vergogna per i nostri vicini,\nscherno e derisione per quelli che ci stanno intorno.",
                "Fino a quando, Signore?\nSarai forse adirato per sempre?\nArderà come fuoco la tua gelosia?",
                "Riversa il tuo furore\nsulle nazioni che non ti riconoscono\ne sui regni che non invocano il tuo nome;",
                "perché hanno divorato Giacobbe\ne hanno devastato la sua dimora.",
                "Non imputarci le colpe degli antenati,\naffrettati a venirci incontro con la tua misericordia,\nperché siamo molto afflitti.",
                "Aiutaci, Dio, nostro salvatore,\nper la gloria del tuo nome;\nsalvaci e perdona le nostre colpe, in grazia del tuo nome.",
                "Perché le nazioni dovrebbero dire: <<Dov’è il loro Dio>>?\nSi conosca tra le nazioni, sotto i nostri occhi,\nla vendetta per il sangue dei tuoi servi, che è stato versato.",
                "Giunga fino al tuo cospetto il gemito dei prigionieri;\nsecondo la potenza del tuo braccio\nsalva quelli che sono votati alla morte.",
                "Fa’ ricadere ai nostri vicini, nel seno, sette volte tanto\nl’oltraggio che ti hanno fatto, mio Signore.",
                "E noi, tuo popolo e gregge del tuo pascolo,\nti renderemo grazie per sempre,\ndi generazione in generazione proclameremo le tue lodi."
            ],
            "description": "Doloroso grido di angoscia su la terribile distruzione di Gerusalemme, probabilmente quella che apri l'esilio di Babilonia (586 ac)."
        },
        {
            "titleWithNumber": "Salmo 80 (79)",
            "title": "Preghiera Per La Rinascita Di Israele",
            "content": [
                "Al maestro di coro. Su <<I gigli della testimonianza>>. Di Asaf. Salmo.",
                "Tu, pastore di Israele, ascolta,\ntu che guidi Giuseppe come un gregge,\ntu che siedi sopra i cherubini fa’ splendere la tua gloria.",
                "Davanti a Efraim, Beniamino e Manasse\nrisveglia la tua potenza e vieni a salvarci.",
                "Rialzaci, Dio,\nfa’ splendere il tuo volto e noi saremo salvi.",
                "Signore, Dio degli eserciti,\nfino a quando fremerai di sdegno\ncontro la preghiera del tuo popolo?",
                "Hai dato loro da mangiare pane intriso di lacrime\ne hai dato loro da bere lacrime in abbondanza.",
                "Tu ci hai resi lo scherno dei nostri vicini\ne i nostri nemici ridono di noi.",
                "Rialzaci, Dio degli eserciti,\nfa’ splendere il tuo volto e noi saremo salvi.",
                "Hai sradicato una vite dall’Egitto,\nhai scacciato le nazioni per trapiantarla.",
                "Le hai preparato il terreno\ned essa mise radici e riempì la terra.",
                "I monti furono coperti con la sua ombra\ne i cedri maestosi con i suoi rami.",
                "Ha esteso i suoi tralci fino al mare\ne i suoi germogli sino al fiume.",
                "Perché hai abbattuto la sua cinta,\ncosì che quanti passano per la via la vendemmiano?",
                "La devasta il cinghiale del bosco\ne se ne pasce l’animale della campagna.",
                "Dio degli eserciti, ritorna,\nguarda dal cielo e vedi e visita questa vigna,",
                "il giardino che la tua destra ha piantato,\nil germoglio che hai reso forte per te!",
                "Quelli che l’hanno bruciata con il fuoco e l’hanno recisa\nperiscano alla minaccia del tuo volto!",
                "Sia la tua mano sull’uomo della tua destra,\nsul figlio d’uomo che hai reso forte per te,",
                "e noi non ci allontaneremo più da te,\nci farai vivere e invocheremo il tuo nome.",
                "Signore, Dio degli eserciti, rialzaci,\nfa’ splendere il tuo volto e noi saremo salvi."
            ],
            "description": "Salmo grandioso e di bella e salda costruzione artistica, benchè con qualche guasto nel testo. Sotto il simbolo della vigna di Dio, frequente nella Bibbia per indicare Israele, il salmista lamente le rovine di una invasone straniera, ricorda gli antichi benefici di Dio al suo popolo ed implora soccorso contro la imminente rovina, promettendo rinnovata fedeltà."
        },
        {
            "titleWithNumber": "Salmo 81 (80)",
            "title": "Inno Di Lode A Jhwh, Unico Dio Di Israele",
            "content": [
                "Al maestro di coro. Secondo la melodia ghittita. Di Asaf.",
                "Esultate in Dio, nostra forza,\nacclamate al Dio di Giacobbe.",
                "Intonate il salmo e suonate il timpano,\nla cetra melodiosa con l’arpa.",
                "Suonate il corno nel novilunio,\nnel plenilunio, quale nostro giorno di festa.",
                "Perché questa è una legge per Israele,\nun decreto del Dio di Giacobbe,",
                "una testimonianza imposta a Giuseppe,\nquando uscì contro il paese di Egitto.\nIo sento un linguaggio che non conoscevo:",
                "<<Ho liberato dal peso la sua spalla,\nle sue mani hanno deposto la cesta.",
                "Nell’angoscia tu hai gridato e io ti ho liberato;\nti ho dato risposta nel luogo segreto del tuono,\nti ho messo alla prova alle acque di Merìba.",
                "Ascolta, popolo mio, ti voglio ammonire,\nIsraele, se tu mi ascoltassi!",
                "Non vi sia in mezzo a te nessun dio straniero\ne non adorare un dio estraneo.",
                "Io sono il Signore, il tuo Dio,\nche ti ho fatto risalire dal paese di Egitto;\napri la tua bocca e io la riempirò.",
                "Ma il mio popolo non ha ascoltato la mia voce,\nIsraele non mi ha obbedito.",
                "Perciò l’ho abbandonato alla durezza del suo cuore,\nlasciando che seguissero i loro progetti.",
                "Oh, se il mio popolo mi ascoltasse,\nse Israele camminasse nelle mie vie!",
                "Umilierei in breve i suoi nemici\ne contro i suoi avversari volgerei la mia mano.",
                "Quelli che odiano il Signore gli sarebbero sottomessi\ne la loro sorte sarebbe segnata per sempre.",
                "Lo nutrirei con fiore di frumento\ne lo sazierei con miele che stilla dalla roccia>>."
            ],
            "description": "Discussa è l'occasione accennata nel Salmo (v. 4-6) come motivazione dell'inno. Tutto considerato sembra più consona al complesso delle varie espressioni interpretarlo come destinato al culto solenne della Pasqua."
        },
        {
            "titleWithNumber": "Salmo 82 (81)",
            "title": "Contro I Giudici Corrotti",
            "content": [
                "Salmo. Di Asaf.\n\nDio si erge nell’assemblea divina,\negli giudica in mezzo agli dèi:",
                "<<Fino a quando giudicherete ingiustamente\ne prenderete le parti degli empi?",
                "Fate giustizia al debole e all’orfano,\nrendete giustizia al misero e al povero.",
                "Liberate il debole e il bisognoso,\nsalvatelo dalla mano degli empi>>.",
                "Essi non capiscono, non possono intendere;\ncamminano nelle tenebre,\nvacillano tutte le fondamenta della terra.",
                "Io ho detto: <<Voi siete dèi\ne siete tutti figli dell’Altissimo!",
                "Eppure morirete come ogni uomo,\ncome ogni altro potente voi cadrete!>>.",
                "Sorgi, Dio, giudica la terra,\nperché a te appartengono tutti i popoli."
            ],
            "description": "Con ardite immagini Dio viene rappresentato come seduto in mezzo al congresso dei giudici, raccolti per eseguire il loro divino mandato di giustizia, in atto di ammonirli e condannarli."
        },
        {
            "titleWithNumber": "Salmo 83 (82)",
            "title": "Invocazione Contro I Nemici Di Israele",
            "content": [
                "Canto. Salmo. Di Asaf.",
                "Dio, non restare in silenzio!\nNon tacere, non rimanere inerte, Dio!",
                "Perché, ecco, i tuoi nemici si agitano\ne i tuoi avversari alzano la testa.",
                "Contro il tuo popolo tramano insidie\ne contro quelli che tu proteggi essi fanno complotti.",
                "Hanno detto: <<Venite, distruggiamoli,\nin modo che non siano più un popolo\ne non sia più ricordato il nome di Israele!>>.",
                "Sì, tutti insieme si sono messi d’accordo\nper stringere un’alleanza contro di te:",
                "le tende di Edom e gli Ismaeliti,\nMoab e gli Agareni;",
                "Ghebal, Ammon e Amalek,\nla Filistea insieme con gli abitanti di Tiro.",
                "Perfino Assur si è associato con loro:\nsono divenuti un braccio per i figli di Lot.",
                "Agisci con loro come facesti con Madian,\ncome facesti con Sisara e Iabin al torrente Kison:",
                "essi furono sterminati in Endor\ne diventarono concime per la terra.",
                "Rendi i loro capi come Oreb e Zeeb,\ntutti i loro prìncipi come Zebak e come Zalmunna.",
                "Essi avevano detto:\n<<Impossessiamoci delle regioni di Dio!>>.",
                "Dio mio, rendili simili al turbine,\ncome pula in balìa del vento.",
                "Come un fuoco che incendia la selva\ne come una fiamma che divora i monti,",
                "così tu inseguili con la tua tempesta\ne spaventali con il tuo uragano.",
                "Copri di vergogna il loro volto,\nperché cerchino il tuo nome, Signore.",
                "Rimangano delusi e pieni di spavento per sempre,\nsiano svergognati e periscano.",
                "Conosceranno così che tu solo\n– che hai il nome di <<Signore>> –,\nsei l’Altissimo su tutta la terra."
            ],
            "description": "E' un invocazione in un momento assai penoso e angustiante della storia israelitica, quando da ogni parte (v 6-9), da Oriente (Moab, Ammon, Agareni); da mezzogiorno (Edom, Gebal, Ismaeliti, Amaleciti); da occidente (filistei e Tirii), da settentrione (Assiri), Israele si vede minacciato da una concorde ostilità nemica."
        },
        {
            "titleWithNumber": "Salmo 84 (83)",
            "title": "Inno Di Pellegrinaggio",
            "content": [
                "Al maestro di coro. Secondo la melodia ghittita. Dei figli di Core. Salmo.",
                "Quanto sono amabili le tue dimore,\nSignore degli eserciti!",
                "L’anima mia languisce\ne si strugge per gli atri del Signore;\nil mio cuore e la mia carne\nesultano nel Dio vivente.",
                "Anche il passero trova una casa\ne la rondine il nido dove porre i suoi piccoli,\npresso i tuoi altari, Signore degli eserciti,\nmio re e mio Dio.",
                "Beati quelli che abitano nella tua casa:\nessi sempre possono cantare le tue lodi.",
                "Beati quelli che in te trovano rifugio\ne le tue vie sono nel loro cuore.",
                "Quelli che passano per la valle del pianto\nla trasformano in sorgente;\nanche la prima pioggia l’ammanta di benedizioni.",
                "Lungo il cammino aumenta la loro forza,\nfinché compariranno davanti a Dio in Sion.",
                "Signore, Dio degli eserciti, ascolta la mia preghiera,\nporgi l’orecchio, Dio di Giacobbe!",
                "Il nostro scudo vedi, o Dio,\nguarda il volto del tuo consacrato.",
                "Sì, un giorno nei tuoi atri vale più di mille.\nIo ho scelto di stare sulla soglia della casa del mio Dio,\npiuttosto che abitare nelle tende degli empi.",
                "Perché sole e scudo è il Signore Dio,\nil Signore concede grazia e gloria.\nEgli non rifiuta di fare il bene\na quelli che camminano nell’integrità.",
                "Signore degli eserciti,\nbeato l’uomo che confida in te."
            ],
            "description": "Anche questo, come il gruppo di <<Canti delle ascensioni>>, che si trovano più oltre raccolti in speciale collezione nel salterio (Sal 120-134), si rivela nell'insieme come un canto a uso delle pie carovane di pellegrini che secondo la legge dovevano 3 volte l'anno recarsi al Tempio di Gerusalemme, per le tre grandi solennità annuali."
        },
        {
            "titleWithNumber": "Salmo 85 (84)",
            "title": "Preghiera Per La Giustizia E La Pace",
            "content": [
                "Al maestro di coro. Dei figli di Core. Salmo.",
                "Sei stato propizio, Signore, alla tua terra,\nhai cambiato le sorti di Giacobbe.",
                "Hai perdonato l’iniquità del tuo popolo,\nhai cancellato ogni loro peccato.",
                "Hai placato tutto il tuo sdegno,\nhai desistito dalla tua ira furente.",
                "Rialzaci, Dio, nostra salvezza,\ne fa’ cessare il tuo sdegno contro di noi.",
                "Forse per sempre sarai in collera con noi?\nDi generazione in generazione prolungherai la tua ira?",
                "Non vorrai forse ridonarci la vita,\nperché il tuo popolo si rallegri in te?",
                "Mostraci, Signore, il tuo amore\ne donaci la tua salvezza.",
                "Voglio ascoltare ciò che dice Dio, il Signore:\nsì, egli parla di pace\nper il suo popolo e per i suoi fedeli,\nper quelli che ritornano a lui con fiducia.",
                "Certo, la sua salvezza è vicina a chi lo teme,\nper far dimorare la gloria nella nostra terra.",
                "La bontà e la fedeltà si sono abbracciate,\nla giustizia e la pace si sono baciate.",
                "La fedeltà germoglierà dalla terra\ne la giustizia si affaccerà dal cielo.",
                "E anche il Signore concederà ogni bene\ne la nostra terra produrrà il suo frutto.",
                "La giustizia camminerà davanti a lui\ne i suoi passi tracceranno il cammino."
            ],
            "description": "Comune e solida è l'interpretazione del salmo come un canto dei reduci dall'esilio babilonese dopo il decreto di Ciro (538 ac)."
        },
        {
            "titleWithNumber": "Salmo 86 (85)",
            "title": "Preghiera Nella Prova",
            "content": [
                "Preghiera. Di Davide.\n\nTendi il tuo orecchio, Signore, e rispondimi,\nperché io sono povero e misero.",
                "Custodisci l’anima mia, perché io ti sono fedele;\nmio Dio, salva il tuo servo che spera in te.",
                "Abbi pietà di me, mio Signore,\nperché io grido a te tutto il giorno.",
                "Rallegra l’anima del tuo servo,\nperché a te, mio Signore, elevo l’anima mia.",
                "Sì, tu sei buono, mio Signore, e concedi il perdono,\nsei grande nell’amore con quanti ti invocano.",
                "Tendi l’orecchio, Signore, alla mia preghiera\ne sii attento alla voce delle mie suppliche.",
                "Quando l’angoscia mi stringe, io ti invoco,\nperché tu mi rispondi.",
                "Non c’è nessuno pari a te fra gli dèi, mio Signore,\nnon ci sono opere simili alle tue.",
                "Tutte le genti che hai creato verranno\ne si prostreranno davanti a te, mio Signore,\ne renderanno gloria al tuo nome:",
                "<<Sì, tu sei grande e compi azioni prodigiose:\ntu solo sei Dio!>>.",
                "Insegnami la tua via, Signore,\ne io camminerò nella tua verità;\norienta il mio cuore a temere il tuo nome.",
                "Ti renderò grazie con tutto il cuore, mio Signore, mio Dio,\ne darò gloria per sempre al tuo nome,",
                "perché grande è la tua bontà verso di me\ne hai strappato la mia anima dal profondo degli ìnferi.",
                "Gli arroganti sono insorti contro di me, Dio,\nuna schiera di violenti attenta alla mia vita\ne non hanno posto te davanti ai loro occhi.",
                "Ma tu, mio Signore, sei un Dio misericordioso\ne pronto alla compassione,\nlento all’ira e ricco in bontà e verità.",
                "Volgiti a me e abbi pietà di me,\nconcedi al tuo servo la tua forza\ne salva il figlio della tua schiava.",
                "Compi per me un segno di benevolenza,\ncosì che quanti mi odiano rimangano confusi,\nvedendo che tu, Signore, mi aiuti e mi consoli."
            ],
            "description": "E' come una devota antologia tutta intessuta di pezzi di altri salmi liberamente imitati."
        },
        {
            "titleWithNumber": "Salmo 87 (86)",
            "title": "Inno A Sion, Città Di Dio E Madre Di Tutti I Popoli",
            "content": [
                "Dei figli di Core. Salmo. Canto.\n\nLe sue fondamenta sono sui monti santi:",
                "il Signore ama le porte di Sion\npiù di tutte le dimore di Giacobbe.",
                "Cose stupende si dicono di te,\ncittà di Dio!",
                "Iscriverò Raab e Babilonia fra quelli che mi conoscono.\nEcco, la Filistea e Tiro, insieme con l’Etiopia:\n<<Costui è nato là>>.",
                "E di Sion sarà proclamato:\n<<L’uno e l’altro è nato in essa\ne l’Altissimo, lui stesso, la sostiene>>.",
                "Il Signore registrerà, quando scriverà i nomi dei popoli:\n<<Costui è nato là>>.",
                "Ed essi cantano come i danzatori:\n<<Sono in te tutte le mie sorgenti>>."
            ],
            "description": "E' una profetica visione della Gerusalemme messianica, che sarà patria di tutte le genti, e fonte di ogni bene per tutti."
        },
        {
            "titleWithNumber": "Salmo 88 (87)",
            "title": "Preghiera Dal Profondo Dell’angoscia",
            "content": [
                "Canto. Salmo. Dei figli di Core. Al maestro di coro. Secondo <<Machalat>>. Maskil. Di Eman, l’ezraita.",
                "Signore, Dio della mia salvezza,\nio grido aiuto giorno e notte davanti a te.",
                "Giunga al tuo cospetto la mia preghiera;\ntendi il tuo orecchio al mio lamento,",
                "perché la mia anima è sazia di mali\ne la mia vita è giunta agli ìnferi.",
                "Io sono annoverato fra quelli che scendono nella fossa,\nsono come un uomo privo di vigore.",
                "Fra i morti è la mia dimora,\ncome gli uccisi che giacciono nei sepolcri;\ndi essi tu non hai più alcun ricordo:\nsono tagliati fuori, lontano dalla tua mano.",
                "Mi hai collocato nella fossa più profonda,\nnelle tenebre e nelle profondità dell’abisso.",
                "Su di me si è abbattuto il tuo furore\ne hai fatto venire su di me tutti i tuoi flutti.",
                "Hai allontanato da me i miei conoscenti,\nmi hai reso abominevole per loro.\nSono un recluso, senza via di scampo.",
                "I miei occhi si consumano di dolore;\nti invoco, Signore, ogni giorno\ne tendo verso di te le mie palme.",
                "Forse tu compi prodigi per i morti?\nO sorgono le ombre a celebrare le tue lodi?",
                "Si parlerà forse della tua bontà, nel sepolcro?\nO della tua fedeltà, nel luogo della distruzione?",
                "Forse nelle tenebre si annunzieranno le tue meraviglie?\nO la tua giustizia, nella terra dell’oblìo?",
                "Ma io a te, Signore, grido aiuto\ne al mattino la mia preghiera ti viene incontro.",
                "Perché, Signore, respingi l’anima mia\ne mi nascondi il tuo volto?",
                "Io sono misero e agonizzante fin dalla giovinezza;\nporto il peso dei tuoi terrori, sono sfinito.",
                "Sopra di me è passata la tua ira,\ni tuoi spaventi mi hanno annientato;",
                "mi avvolgono come acqua tutto il giorno;\ntutti insieme si riversano su di me.",
                "Hai allontanato da me amici e vicini,\nmiei conoscenti sono le tenebre."
            ],
            "description": "Commovente preghiera d'un afflitto all'estremo grado, forse di un colpito dalla lebbra, come sembra accennare l'isolamento in cui si trova dai suoi familiari (v 9 e 19), che trova il suo solo conforto nel levare a Dio le sue mani e il suo cuore."
        },
        {
            "titleWithNumber": "Salmo 89 (88)",
            "title": "Inno E Preghiera Al Dio Fedele",
            "content": [
                "Maskil. Di Etan, l’ezraita.",
                "La tua bontà, Signore, voglio cantare senza fine;\ndi generazione in generazione\nvoglio annunziare la tua fedeltà con la mia bocca.",
                "Perché ho detto:\nLa bontà resterà edificata per sempre,\ncome i cieli, è resa stabile in essi la tua fedeltà.",
                "<<Ho stretto un’alleanza con il mio eletto,\nho giurato a Davide mio servo:",
                "Renderò stabile per sempre la tua discendenza,\nti edificherò un trono per tutte le generazioni>>.",
                "Signore, i cieli lodino le tue meraviglie,\nla tua fedeltà nell’assemblea dei santi.",
                "Perché chi, sulle nubi, può paragonarsi al Signore?\nChi tra i figli di Dio è simile al Signore?",
                "Dio è tremendo nell’assemblea dei santi,\ngrande e terribile fra quelli che lo circondano.",
                "Signore, Dio degli eserciti, chi è potente come te, Signore?\nLa tua fedeltà forma la tua corona.",
                "Tu domini l’orgoglio del mare,\ntu plachi il tumulto delle acque.",
                "Tu hai calpestato Raab come si calpesta un caduto in battaglia.\nCon la potenza del tuo braccio hai disperso i tuoi nemici.",
                "Tuoi sono i cieli e tua è la terra,\ntu hai fondato il mondo e tutto ciò che esso contiene.",
                "Il settentrione e il mezzogiorno tu li hai creati,\nil Tabor e l’Ermon esultano nel tuo nome.",
                "Potente è il tuo braccio,\nforte la tua mano, elevata la tua destra.",
                "Giustizia e diritto formano la base del tuo trono,\nbontà e fedeltà vanno innanzi al tuo volto.",
                "Beato il popolo che ti sa acclamare,\nche cammina, Signore, alla luce del tuo volto:",
                "nel tuo nome esulta tutto il giorno\ne nella tua giustizia trova la sua gloria.",
                "Sì, sei tu la sua splendida forza\ne nella tua benevolenza tu elevi la nostra fronte.",
                "Sì, proprio il Signore è il nostro scudo\ne il Santo di Israele è il nostro re.",
                "Una volta tu parlasti ai tuoi fedeli in visione\ne dicesti: <<Ho posto il diadema su di un prode,\nho innalzato un eletto fra il popolo.",
                "Ho trovato Davide, mio servo,\nl’ho unto con il mio sacro olio.",
                "Sì, la mia mano sarà pronta a sostenerlo\ne il mio braccio lo rafforzerà.",
                "Il nemico non trionferà su di lui\ne l’uomo perverso non l’opprimerà.",
                "Annienterò davanti a lui i suoi avversari\ne colpirò quelli che lo odiano.",
                "La mia fedeltà e la mia bontà saranno con lui\ne nel mio nome si eleverà la sua fronte.",
                "Stenderò sul mare la sua mano\ne sui fiumi la sua destra.",
                "Egli mi invocherà: Mio padre sei tu,\nmio Dio, rupe della mia salvezza.",
                "E io lo costituirò come primogenito,\nil più alto fra i re della terra.",
                "Gli conserverò in eterno la mia grazia\ne rimarrà stabile la mia alleanza con lui.",
                "Renderò eterna la sua discendenza\ne il suo trono come i giorni dei cieli.",
                "Se i suoi figli abbandoneranno la mia legge\ne non seguiranno i miei decreti,",
                "se violeranno i miei statuti\ne non osserveranno i miei precetti,",
                "io punirò con la verga il loro peccato\ne con i flagelli la loro colpa.",
                "Ma non ritrarrò mai da lui la mia grazia\ne non verrò meno alla mia fedeltà.",
                "Non violerò la mia alleanza\ne non muterò quanto è uscito dalle mie labbra.",
                "Una volta per sempre ho giurato per la mia santità\ne non mentirò a Davide:",
                "la sua discendenza durerà in eterno\ne il suo trono sarà come il sole al mio cospetto.",
                "Sarà stabile per sempre come la luna,\ne il testimone nel cielo è fedele>>.",
                "Ma tu lo hai respinto e ripudiato,\nti sei sdegnato contro il tuo consacrato.",
                "Hai rinnegato l’alleanza del tuo servo,\nhai profanato nel fango il suo diadema.",
                "Hai abbattuto tutte le sue mura,\nhai ridotto in rovine le sue fortezze.",
                "Tutti i passanti lo hanno depredato,\nè diventato uno scherno per i suoi vicini.",
                "Hai fatto trionfare la destra dei suoi avversari,\nhai rallegrato tutti i suoi nemici.",
                "Hai fatto ripiegare la lama della sua spada\ne nella battaglia non lo hai sostenuto.",
                "Hai posto fine al suo splendore\ne hai rovesciato a terra il suo trono.",
                "Hai abbreviato i giorni della sua giovinezza,\nlo hai coperto di vergogna.",
                "Fino a quando, Signore, continuerai a nasconderti?\nPer sempre arderà come fuoco la tua ira?",
                "Ricorda, Signore, quanto io sia di breve durata.\nHai creato forse per il nulla tutti i figli degli uomini?",
                "Qual è l’uomo che viva senza vedere la morte?\nChe sia capace di sottrarre la sua anima dal potere degli ìnferi?",
                "Dov’è, mio Signore, la tua bontà d’un tempo,\nche giurasti a Davide nella tua fedeltà?",
                "Ricorda, mio Signore, l’oltraggio fatto ai tuoi servi.\nIo porto nel mio seno quello di tutti i grandi popoli,",
                "l’oltraggio che ti hanno lanciato, Signore, i tuoi nemici,\ne che hanno lanciato sui passi del tuo consacrato.",
                "Benedetto il Signore in eterno.\nAmen, amen."
            ],
            "description": "Questo salmo che è uno dei più ampi e chiude il 3° libro del Salterio, è un pio e accorato lamento fra il contrasto fra le divine promesse fatte alla stirpe di Davide, e la rovina quasi totale che ha involto le sue sorti."
        },
        {
            "titleWithNumber": "Salmo 90 (89)",
            "title": "La Condizione Debole E Fragile Dell’uomo",
            "content": [
                "Preghiera. Di Mosè, uomo di Dio.\n\nMio Signore, tu sei stato un rifugio per noi\ndi generazione in generazione.",
                "Prima che i monti nascessero\ne venissero alla luce la terra e il mondo,\nda sempre e per sempre tu sei, Dio.",
                "Tu fai ritornare l’uomo nella polvere\ne dici: <<Ritornate, figli degli uomini!>>.",
                "Sì, mille anni ai tuoi occhi\nsono come il giorno di ieri che è passato\ne come un turno di guardia nella notte.",
                "Tu li sommergi: un sogno essi sono;\nal mattino sono come l’erba che verdeggia:",
                "al mattino germoglia e verdeggia,\nalla sera è falciata e dissecca.",
                "Sì, siamo distrutti dalla tua ira\ne siamo atterriti dal tuo furore.",
                "Tu metti davanti a te le nostre colpe,\ni nostri segreti alla luce del tuo volto.",
                "Sì, svaniscono tutti i nostri giorni a causa della tua ira,\ni nostri anni finiscono come un soffio.",
                "Gli anni della nostra vita, in sé, sono settanta,\nottanta per i più robusti;\nma per la maggior parte di essi non v’è che fatica e affanno.\nSì, essi passano in fretta e noi voliamo via.",
                "Chi può conoscere la forza della tua ira?\nE chi ha il timore della violenza del tuo sdegno?",
                "Insegnaci perciò a contare i nostri giorni\ne giungeremo ad avere un cuore sapiente.",
                "Volgiti, Signore, fino a quando?\nMuoviti a compassione dei tuoi servi.",
                "Saziaci al mattino con la tua grazia\ne noi esulteremo e ci rallegreremo per tutti i nostri giorni.",
                "Rendici la gioia per i giorni in cui ci hai afflitti,\nper gli anni in cui abbiamo visto la sventura.",
                "Si manifesti la tua opera ai tuoi servi\ne la tua gloria sui loro figli.",
                "Sia su di noi la bontà del mio Signore, nostro Dio.\nRafforza per noi l’opera delle nostre mani,\nl’opera delle nostre mani rafforza."
            ],
            "description": "Il salmo reca in fronte il nome di Mosè, e del grande profeta è certo degno per la nobile grandiosità del pensiero, e la maestà della lingua e delle espessioni che richiamano specialmente il Deuteronomio."
        },
        {
            "titleWithNumber": "Salmo 91 (90)",
            "title": "La Protezione Divina",
            "content": [
                "Chi si pone sotto la protezione dell’Altissimo\ne dimora all’ombra dell’Onnipotente",
                "dica al Signore: <<Mio rifugio e mia fortezza,\nmio Dio, in cui confido>>.",
                "Sì, egli ti libererà dal laccio del cacciatore,\ndalla peste che conduce a rovina.",
                "Egli ti coprirà con le sue penne\ne sotto le sue ali troverai rifugio.\nScudo e corazza è la sua fedeltà.",
                "Non dovrai temere lo spavento della notte,\nla freccia che vola di giorno,",
                "la peste che vaga nelle tenebre,\nil flagello che infuria a mezzogiorno.",
                "Mille cadranno al tuo fianco\ne diecimila alla tua destra:\na te non si avvicinerà.",
                "Solo che tu osservi con i tuoi occhi,\npotrai vedere il castigo degli empi.",
                "Sì, il mio rifugio sei tu, Signore!\nTu hai fatto dell’Altissimo il tuo riparo:",
                "non ti colpirà alcun male,\nné alcuna piaga raggiungerà la tua tenda.",
                "Perché egli darà ordine ai suoi angeli\ndi custodirti in tutte le tue vie:",
                "sulle loro mani ti prenderanno,\nperché il tuo piede non inciampi in nessuna pietra.",
                "Su leoni e àspidi camminerai,\ncalpesterai leoncelli e draghi.",
                "<<Poiché mi ama, io lo salverò;\nlo proteggerò, perché conosce il mio nome.",
                "Quando mi chiamerà, io gli darò risposta;\ncon lui sarò nella sventura;\nlo salverò e lo renderò glorioso.",
                "Lo sazierò di lunghi giorni\ne gli farò vedere la mia salvezza>>."
            ],
            "description": "Mirabile canto di fiducia nella protezione di Dio in tutti i casi della vita. Nel testo ebraico è senza autore; quadra però assai bene cone le espressioni più usuali dei salmi attribuiti a Davide."
        },
        {
            "titleWithNumber": "Salmo 92 (91)",
            "title": "Inno Di Lode Del Giusto",
            "content": [
                "Salmo. Canto. Per il giorno di sabato.",
                "E bello dare lode al Signore,\ncantare inni al tuo nome, Altissimo,",
                "proclamare al mattino la tua bontà\ne la tua fedeltà lungo la notte,",
                "sull’arpa a dieci corde e sulla lira,\ncon melodia sonora, con la cetra!",
                "Poiché tu mi rallegri, Signore, con le tue azioni,\nio esulto per le opere delle tue mani.",
                "Quanto sono grandi le tue opere, Signore!\nMolto profondi sono i tuoi pensieri!",
                "L’uomo insensato non conosce\ne lo stolto non può comprendere questo:",
                "se gli empi germogliano come l’erba\ne tutti i malfattori fioriscono,\nè perché li attende una rovina eterna.",
                "Tu invece, Signore,\nrimani per sempre l’Eccelso.",
                "Perché, ecco, i tuoi nemici, Signore,\necco, i tuoi nemici periranno,\nsaranno dispersi tutti i malfattori.",
                "Tu hai rafforzato il mio vigore\ncome quello di un bufalo,\nmi hai cosparso di olio profumato.",
                "I miei occhi hanno visto la rovina\ndi quelli che mi insidiano;\ni miei orecchi hanno udito cose infauste riguardo ai malvagi,\nche si avventano contro di me.",
                "Il giusto fiorirà come palma,\ncrescerà come cedro del Libano;",
                "quelli che sono piantati nella casa del Signore,\nfioriranno negli atri del nostro Dio.",
                "Nella vecchiaia porteranno ancora frutto,\nsaranno pieni di vigore e rigogliosi,",
                "per proclamare che retto è il Signore:\negli è la mia rupe, e in lui non vi è ingiustizia."
            ],
            "description": "invita alla laude solenne di Dio, di cui canta la giustizia e la bontà."
        },
        {
            "titleWithNumber": "Salmo 93 (92)",
            "title": "Inno A Dio, Rivestito Di Maestà",
            "content": [
                "Il Signore regna! Egli si è rivestito di maestà,\nil Signore si è rivestito, si è cinto di forza.\nHa reso saldo il mondo, non vacillerà.",
                "Saldo è il tuo trono da sempre:\ndall’eternità tu sei.",
                "Innalzano i fiumi, Signore,\ninnalzano i fiumi la loro voce,\ninnalzano i fiumi il loro fragore.",
                "Più dello scroscio delle grandi e potenti acque,\npiù dei flutti del mare,\nil Signore è potente nell’alto.",
                "I tuoi statuti sono perfettamente stabili,\nla santità si addice alla tua casa\nper la durata dei giorni, Signore."
            ],
            "description": "Questo salmo esalta la stabilità eterna del regno del Re divino, la sua saldezza contro tutti i flutti degli avvenimenti umani, la santità delle sue leggi, da cui deriva il dovere della venerazione al suo sacro Tempio."
        },
        {
            "titleWithNumber": "Salmo 94 (93)",
            "title": "Inno A Dio, Giusto Giudice",
            "content": [
                "Dio, vendicatore delle colpe, Signore,\nDio, vendicatore delle colpe, mostrati nel tuo splendore!",
                "Alzati, giudice della terra,\ninfliggi ai superbi il meritato castigo.",
                "Fino a quando gli empi, Signore,\nfino a quando gli empi trionferanno?",
                "Sparlano, dicono insolenze,\nparlano con arroganza tutti i malfattori.",
                "Calpestano il tuo popolo, Signore,\ne opprimono la tua eredità.",
                "Uccidono la vedova e il forestiero,\nmettono a morte gli orfani",
                "e dicono: <<Il Signore non vede,\nil Dio di Giacobbe non se ne preoccupa>>.",
                "Cercate di capire, insensati fra il popolo,\ne voi, stolti, quando diventerete sapienti?",
                "Colui che ha fissato l’orecchio, forse non potrà udire?\nColui che ha plasmato l’occhio, forse non potrà vedere?",
                "Colui che ammonisce i popoli, non dovrebbe punire?\nColui che istruisce l’uomo, sarebbe privo di scienza?",
                "Il Signore conosce i pensieri dell’uomo:\nsì, essi sono un soffio.",
                "Beato l’uomo che tu ammonisci, Signore,\ne che istruisci nella tua legge!",
                "Gli darai riposo nei giorni di sventura,\nmentre per l’empio viene scavata la fossa.",
                "Perché il Signore non respinge il suo popolo\ne non abbandona la sua eredità.",
                "Sì, il giudizio tornerà di nuovo conforme a giustizia\ne lo seguiranno tutti i retti di cuore.",
                "Chi potrà alzarsi a mia difesa contro gli empi?\nChi sarà al mio fianco contro i malfattori?",
                "Se il Signore non fosse stato il mio aiuto,\nin breve l’anima mia sarebbe discesa nella dimora del silenzio.",
                "Se dicevo: <<Il mio piede vacilla>>,\nla tua grazia, Signore, mi sosteneva.",
                "Se grandi angosce erano nel mio intimo,\nle tue consolazioni davano sollievo al mio animo.",
                "Può dirsi tuo alleato un tribunale corrotto,\nche commette angherie in nome della legge?",
                "Si avventano contro la vita del giusto\ne dichiarano colpevole il sangue innocente.",
                "Ma il Signore è il mio rifugio sicuro\ne il mio Dio è la rupe in cui trovo riparo.",
                "Egli farà ricadere su di essi la loro malvagità\ne li farà perire per la loro perfidia,\nli farà perire il Signore, il nostro Dio."
            ],
            "description": "Il salmo è composto in realtà di due salmi analoghi per argomento, ma, anche metricamente diversi, uniti a uso liturgico fin dalla più remota antichità."
        },
        {
            "titleWithNumber": "Salmo 95 (94)",
            "title": "Invito All’adorazione",
            "content": [
                "Venite, applaudiamo al Signore,\nacclamiamo alla rupe della nostra salvezza;",
                "presentiamoci a lui nella lode,\na lui acclamiamo con canti di gioia.",
                "Perché il Signore è un Dio grande\ne un re grande, sopra tutti gli dèi.",
                "In suo potere sono le profondità della terra\ne sono sue le alte vette dei monti.",
                "Suo è il mare, perché egli lo ha fatto,\ne la terra asciutta che le sue mani hanno plasmato.",
                "Venite, adoriamo e inchiniamoci,\ninginocchiamoci davanti al Signore, nostro creatore.",
                "Perché egli è il nostro Dio\ne noi il popolo del suo pascolo,\nil gregge che egli conduce.\nPossiate oggi ascoltare la sua voce:",
                "<<Non indurite il vostro cuore come a Merìba,\ncome nel giorno di Massa nel deserto,",
                "dove mi tentarono i vostri padri, mi misero alla prova,\npur avendo visto le mie opere.",
                "Per quarant’anni ebbi in disgusto\nquella generazione e dissi:\nSono un popolo dal cuore sviato\ne non vogliono conoscere le mie vie.",
                "Per questo ho giurato nel mio sdegno:\nNon entreranno nel mio riposo!>>."
            ],
            "description": "Ha tutta l'aria di un canto liturgico di inizio a qualche solenne celebrazione nel Tempio. La Chiesa lo premette appunto in tale senso alla recida del Divino Ufficio quotidiano. Dopo un invito alla laude di Dio come supremo Re del cielo e della terra, viene introdotto Iddio stesso ad invitare il suo popolo alla fedeltà, ricordando le prevaricazioni di Israele nel deserto e la pena a quelle seguita."
        },
        {
            "titleWithNumber": "Salmo 96 (95)",
            "title": "Inno Al Signore, Re E Giudice",
            "content": [
                "Cantate al Signore un canto nuovo,\ncantate al Signore, voi tutti della terra.",
                "Cantate al Signore, benedite il suo nome,\nannunziate di giorno in giorno la sua salvezza.",
                "Proclamate tra le genti la sua gloria,\ntra tutti i popoli le sue azioni prodigiose.",
                "Perché grande è il Signore e degno di ogni lode,\negli è tremendo sopra tutti gli dèi.",
                "Sì, tutti gli dèi delle nazioni sono un nulla,\nil Signore invece ha fatto i cieli.",
                "Maestà e splendore sono davanti a lui,\nforza e bellezza sono nel suo santuario.",
                "Date al Signore, famiglie dei popoli,\ndate al Signore gloria e potenza,",
                "date al Signore la gloria del suo nome,\nportate offerte ed entrate nei suoi atri.",
                "Prostratevi davanti al Signore\nalla sua santa apparizione.\nTremate davanti a lui, voi tutti della terra.",
                "Proclamate tra i popoli: <<Il Signore regna>>:\nil mondo così è stabile e non potrà vacillare,\negli giudicherà i popoli con rettitudine.",
                "Gioiscano i cieli ed esulti la terra,\nfrema il mare e quanto contiene;",
                "si rallegri la campagna e tutto ciò che è in essa;\ntutti gli alberi della foresta esultino di gioia",
                "davanti al Signore, perché egli viene,\nperché viene a giudicare la terra.\nEgli giudicherà il mondo con giustizia\ne i popoli con la sua fedeltà."
            ],
            "description": "Contiene un invito alla laude al vero unico Dio, Creatore e sovrano del mondo; tutte le genti gli rechino omaggi e sacrifici; proclamino ovunque l'inaugurazione del suo regno divino; la natura stessa si unisca a plaudire all'avvento di Dio, giusto fedele Giudice del mondo."
        },
        {
            "titleWithNumber": "Salmo 97 (96)",
            "title": "Inno A Dio, Signore Della Gloria",
            "content": [
                "Il Signore regna: esulti la terra,\nsi rallegrino le isole tutte.",
                "Nubi e tenebre lo avvolgono,\ngiustizia e diritto sono la base del suo trono.",
                "Il fuoco va innanzi a lui\ne consuma tutt’intorno i suoi nemici.",
                "I suoi lampi rischiarano il mondo:\nla terra vede e si scuote.",
                "I monti fondono come cera davanti al Signore,\ndavanti al Signore di tutta la terra.",
                "I cieli annunziano la sua giustizia\ne tutti i popoli contemplano la sua gloria.",
                "Resteranno confusi tutti gli adoratori degli idoli,\nquanti si gloriano di ciò che è un nulla.\nDavanti a lui si prostrino tutti gli dèi.",
                "Sion ascolta e gioisce,\nesultano le figlie di Giuda,\nper i tuoi giudizi, Signore.",
                "Sì, tu sei l’Altissimo, Signore,\nsu tutta la terra,\ntu sei molto più in alto di tutti gli dèi.",
                "Voi che amate il Signore, odiate il male!\nEgli custodisce la vita dei suoi fedeli,\nli libera dalla mano degli empi.",
                "Una luce è sorta per i giusti\ne gioia per i retti di cuore.",
                "Gioite nel Signore, giusti,\nelevate la lode nel ricordare la sua santità."
            ],
            "description": "Anche questo, come i precedenti e i seguenti, è un inno al Re divino, che appare in forma solenne a pronunziare la condanna di tutti i falsi numi."
        },
        {
            "titleWithNumber": "Salmo 98 (97)",
            "title": "Inno A Dio, Che Dona La Salvezza",
            "content": [
                "Salmo.\n\nCantate al Signore un canto nuovo,\nperché egli ha compiuto azioni prodigiose.\nGli hanno dato vittoria la sua destra\ne il suo santo braccio.",
                "Il Signore ha manifestato la sua salvezza,\nagli occhi delle genti ha rivelato la sua giustizia.",
                "Si è ricordato della sua bontà\ne della sua fedeltà verso la casa di Israele.\nTutti i confini della terra hanno visto\nla salvezza del nostro Dio.",
                "Acclamate al Signore, voi tutti della terra,\ngridate, esultate, cantate inni.",
                "Cantate inni al Signore con l’arpa,\ncon l’arpa e con voce melodiosa.",
                "Con le trombe e al suono del corno\nacclamate davanti al re, il Signore.",
                "Frema il mare e quanto contiene,\nil mondo e i suoi abitanti.",
                "I fiumi battano le mani,\nesultino insieme i monti,",
                "davanti al Signore, perché viene\na giudicare la terra;\negli giudicherà il mondo con giustizia\ne i popoli con rettitudine."
            ],
            "description": "Sembra occasionato da un felice evento nella storia di Israele (forse una guerra conclusa con la vittoria o un ritorno dall'esilio), dal quale il salmo trae lieti auspici per l'inizio della felice era messianica, dai profeti annunziata, in cui sarà il pieno trionfo, la vittoria di Dio, Re e Salvezza d'israele."
        },
        {
            "titleWithNumber": "Salmo 99 (98)",
            "title": "Inno A Dio, Re Giusto E Santo",
            "content": [
                "Il Signore regna: tremino i popoli.\nEgli siede sui cherubini: si scuota la terra.",
                "Grande è il Signore in Sion\ned eccelso sopra tutti i popoli.",
                "Lodino il tuo nome, grande e terribile.\nEgli è santo!",
                "Re potente, che ami il diritto,\ntu hai stabilito ciò che è retto;\ntu hai operato in Giacobbe\ndiritto e giustizia.",
                "Esaltate il Signore, nostro Dio,\ne prostratevi allo sgabello dei suoi piedi.\nEgli è santo!",
                "Mosè e Aronne tra i suoi sacerdoti,\nSamuele, fra quanti invocavano il suo nome,\ninvocavano il Signore ed egli li esaudiva.",
                "Parlava con loro da una colonna di nubi;\nessi custodivano i suoi statuti\ne la legge che aveva loro data.",
                "Signore, nostro Dio, tu li esaudivi.\nEri per loro un Dio paziente,\npur castigando le loro cattive azioni.",
                "Esaltate il Signore, nostro Dio,\nprostratevi davanti al suo monte santo,\nperché santo è il Signore, nostro Dio."
            ],
            "description": "Dio che siede in Sion fra le ali dei Cherubini, regna su tutte le genti, Re grande, tremendo e santo; rivela la sua santità e giustizia soprattutto nel governo del suo popolo eletto."
        },
        {
            "titleWithNumber": "Salmo 100 (99)",
            "title": "Invito Alla Lode",
            "content": [
                "Salmo. In rendimento di grazie.\n\nAcclamate al Signore, voi tutti della terra,",
                "servite il Signore nella gioia,\npresentatevi a lui con esultanza.",
                "Riconoscete che il Signore è Dio;\negli ci ha fatti e noi siamo suoi,\nsuo popolo e gregge del suo pascolo.",
                "Varcate le sue porte con inni di grazie,\ni suoi atri con canti di lode;\nlodatelo, benedite il suo nome.",
                "Perché buono è il Signore,\nil suo amore dura in eterno\ne la sua fedeltà per ogni generazione."
            ],
            "description": "Era il canto usato dai fedeli o pellegrini che entravano nel Tempio, come pare dagli accenni del v.2 e 4."
        },
        {
            "titleWithNumber": "Salmo 101 (100)",
            "title": "Solenne Impegno Del Re Per La Giustizia",
            "content": [
                "Di Davide. Salmo.\n\nVoglio cantare la bontà e la giustizia,\na te, Signore, voglio cantare inni.",
                "Voglio agire con saggezza nella via dell’innocenza:\nquando verrai a me?\nVoglio camminare nell’integrità del mio cuore,\nnell’interno della mia casa.",
                "Non voglio porre davanti ai miei occhi\nalcuna azione malvagia.\nDetesto chi commette delitti,\nnon si unirà a me.",
                "Allontanerò da me chiunque ha il cuore perverso;\nnon vorrò saperne del malvagio.",
                "Chi calunnia in segreto il suo prossimo,\nio lo farò perire.\nChi ha l’occhio altezzoso e il cuore superbo,\nio non lo sopporterò.",
                "I miei occhi saranno rivolti ai fedeli del paese,\nperché stiano accanto a me;\nchi cammina nella via dell’innocenza,\nquesti sarà mio servitore.",
                "Non dimorerà nella mia casa chi agisce con inganno,\nchi dice menzogne non reggerà davanti ai miei occhi.",
                "Ogni mattina farò perire tutti gli empi del paese,\nper estirpare dalla città del Signore tutti i malfattori."
            ],
            "description": "E' la preghiera d'un pio monarca - secondo il titolo di Davide - all'inizio del suo regno; o, a quanto pare, quando si stabilì a Gerusalemme (v. 8), dopo avervi trasportato l'Arca santa."
        },
        {
            "titleWithNumber": "Salmo 102 (101)",
            "title": "Invocazione Di Aiuto Nella Prova",
            "content": [
                "Preghiera di un afflitto che è abbattuto e sfoga davanti al Signore il suo lamento.",
                "Signore, ascolta la mia preghiera\ne giunga fino a te il mio grido.",
                "Non nascondermi il tuo volto,\nnel giorno in cui sono nell’angoscia.\nProtendi verso di me il tuo orecchio:\nnel giorno in cui ti invoco, affrettati a rispondermi.",
                "Sì, svaniscono come fumo i miei giorni\ne ardono come brace le mie ossa.",
                "Il mio cuore, afflitto, inaridisce come erba,\ntanto che dimentico di mangiare il mio pane.",
                "A causa del mio gemere\nle mie ossa si sono attaccate alla mia carne.",
                "Sono diventato come una civetta del deserto,\nsono simile a un gufo fra le macerie.",
                "Veglio insonne e mi lamento,\nsono come un passero, tutto solo sul tetto.",
                "Mi insultano tutto il giorno i miei nemici,\nsono furenti, imprecano contro di me.",
                "Sì, io mi nutro di cenere come di pane\ne mescolo lacrime alle mie bevande,",
                "a causa della tua ira e del tuo sdegno,\nperché mi hai sollevato e mi hai gettato lontano.",
                "I miei giorni sono come ombra che si allunga\ne io mi sento inaridire come erba.",
                "Ma tu, Signore, rimani per sempre\ne il tuo ricordo dura di generazione in generazione.",
                "Tu sorgerai e avrai pietà di Sion,\nperché è tempo di usarle misericordia;\nsì, il momento fissato è giunto.",
                "Sì, i tuoi servi amano le sue pietre\ne sentono pietà per le sue rovine.",
                "Allora le nazioni temeranno il nome del Signore\ne tutti i re della terra la tua gloria.",
                "Sì, il Signore ha ricostruito Sion\ned è apparso nella sua gloria.",
                "Egli ha esaudito la preghiera degli afflitti\ne non ha disprezzato la loro implorazione.",
                "Questo venga scritto per la generazione futura\ne un popolo rigenerato dia lode al Signore.",
                "Sì, egli ha guardato dall’alto del suo santuario,\ndal cielo il Signore ha osservato",
                "per ascoltare il gemito del prigioniero,\nper liberare i condannati a morte,",
                "perché proclamino in Sion il nome del Signore\ne la sua lode in Gerusalemme,",
                "quando insieme si raduneranno i popoli\ne i regni per servire il Signore.",
                "Egli ha abbattuto lungo il cammino il mio vigore,\nha abbreviato i miei giorni.",
                "Io dico: <<Mio Dio, non portarmi via a metà dei miei giorni.\nI tuoi anni durano di generazione in generazione.",
                "All’inizio tu hai fondato la terra\ne i cieli sono opera delle tue mani.",
                "Essi periranno, ma tu rimarrai;\ntutti si logoreranno come un vestito,\ncome un abito tu li cambierai ed essi saranno cambiati.",
                "Ma tu sei sempre lo stesso\ne i tuoi anni non avranno fine.",
                "I figli dei tuoi servi avranno una dimora\ne la loro discendenza sarà stabile davanti a te>>."
            ],
            "description": "E' un inno alla divina misericordia, dal titolo attribuito a Davide e realmente analogo al suo celebre canto di penitenza, il Misere (Salmo 51)."
        },
        {
            "titleWithNumber": "Salmo 103 (102)",
            "title": "Inno Di Lode Alla Bontà Di Dio",
            "content": [
                "Di Davide.\n\nBenedici il Signore, anima mia,\nquanto è in me benedica il suo santo nome.",
                "Benedici il Signore, anima mia,\ne non dimenticare tutti i suoi benefici.",
                "Egli ha perdonato tutte le tue colpe,\nti ha guarito da ogni malattia;",
                "ha strappato dalla fossa la tua vita,\nti ha coronato di grazia e di tenerezza.",
                "Ha saziato di bontà la tua vecchiaia\ne tu rinnovi come aquila il tuo vigore giovanile.",
                "Il Signore compie atti di giustizia\ne gesti di equità verso tutti gli oppressi.",
                "Egli ha fatto conoscere a Mosè le sue vie,\nai figli di Israele le sue opere.",
                "Tenero e compassionevole è il Signore,\nlento all’ira e grande nell’amore.",
                "Egli non rimprovera per sempre\ne non conserva in eterno la sua ira.",
                "Non ci tratta secondo i nostri peccati\ne non ci ripaga secondo le nostre colpe.",
                "Sì, come è alto il cielo al di sopra della terra,\ncosì è forte il suo amore su quelli che lo temono;",
                "come l’oriente dista dall’occidente,\ncosì egli ha allontanato da noi le nostre colpe.",
                "Come un padre ha tenerezza per i figli,\ncosì con quanti lo temono è tenero il Signore.",
                "Sì, egli conosce di che cosa siamo fatti,\nricorda che noi siamo polvere.",
                "L’uomo: come l’erba sono i suoigiorni,\ncome il fiore del campo così egli fiorisce.",
                "Sì, lo sfiora il vento ed egli scompare\ne il suo posto più non si trova.",
                "Ma la bontà del Signore è da sempre,\ndura in eterno per quanti lo temono,\ne la sua giustizia per i figli dei figli,",
                "per quanti custodiscono la sua alleanza\ne si ricordano di osservare i suoi precetti.",
                "Il Signore ha stabilito il suo trono nei cieli\ne la sua regalità domina su tutto.",
                "Benedite il Signore, voi suoi angeli,\npotenti e forti esecutori della sua parola,\nche ascoltate il suono della sua parola.",
                "Benedite il Signore, voi tutte sue schiere,\nvoi suoi ministri, esecutori del suo volere.",
                "Benedite il Signore, voi tutte sue opere,\nin qualunque parte del suo dominio.\nBenedici il Signore, anima mia."
            ],
            "description": "E' un inno alla divina misericordia, dal titolo (v. 1) attribuito a Davide e realmente analogo al suo celebre canto di penitenza, il Miserere (Salmo 51)."
        },
        {
            "titleWithNumber": "Salmo 104 (103)",
            "title": "Inno Di Lode A Dio Per Le Meraviglie Del Creato",
            "content": [
                "Benedici il Signore, anima mia.\nSignore mio Dio, tu sei veramente grande!\nSei vestito di splendore e maestà,",
                "sei avvolto di luce come di un manto.\nEgli fissa i cieli come una tenda,",
                "costruisce sulle acque le sue alte stanze;\nfa delle nubi il suo carro,\ncammina sulle ali del vento;",
                "fa dei venti i suoi messaggeri,\ndelle fiamme guizzanti i suoi ministri.",
                "Egli ha fondato la terra sui suoi basamenti,\nmai vacillerà, in eterno.",
                "L’abisso l’avvolgeva come un manto;\nle acque si erano fermate sui monti.",
                "Alla tua minaccia si ritirarono,\nal fragore del tuo tuono fuggirono spaventate.",
                "Scavalcarono i monti, discesero per le vallate\nverso il luogo che tu avevi fissato per loro.",
                "Tracciasti ad esse un limite, che non oltrepasseranno:\nnon torneranno più a coprire la terra.",
                "Tu facesti scaturire sorgenti nelle valli,\nesse scorrono fra i monti;",
                "procurano da bere a tutte le bestie della campagna,\ngli asini selvatici vi estinguono la loro sete.",
                "Lungo il loro corso vivono gli uccelli del cielo,\ntra le fronde fanno udire la loro voce.",
                "Dalle sue alte dimore egli disseta le montagne;\nsazi la terra con il frutto delle tue opere.",
                "Fai crescere il fieno per il bestiame\ne l’erba che l’uomo coltiva\nper trarre dalla terra il suo nutrimento:",
                "il vino, che allieta il cuore dell’uomo,\nl’olio, che fa brillare il suo volto\ne il pane, che sostiene il cuore dell’uomo.",
                "Si saziano gli alberi del Signore,\ni cedri del Libano che egli ha piantato.",
                "Là gli uccelli fanno il loro nido\ne la cicogna sui cipressi ha la sua casa.",
                "Le alte montagne sono per i camosci,\nle rocce, un rifugio per gli iràci.",
                "Egli ha fatto la luna per segnare i tempi,\nil sole che conosce il suo tramonto.",
                "Tu stendi le tenebre e viene la notte,\nin essa si muovono tutte le fiere della foresta.",
                "Ruggiscono i leoncelli in cerca di preda\ne chiedono a Dio il loro cibo.",
                "Fai sorgere il sole ed essi si ritirano\ne rimangono tranquilli nelle loro tane.",
                "L’uomo esce per il suo lavoro\ne per la sua fatica fino alla sera.",
                "Quanto sono numerose le tue opere, Signore!\nTu le hai fatte tutte con sapienza;\nla terra è piena delle tue creature.",
                "Ecco il mare, grande e spazioso,\ndove sono rettili innumerevoli,\nanimali piccoli insieme con i grandi.",
                "Lo percorrono le navi e il Leviatan,\nche tu hai plasmato perché vi si diverta.",
                "Tutti da te aspettano\nche tu dia loro il cibo a tempo opportuno.",
                "Tu lo provvedi ed essi lo raccolgono;\napri la tua mano e si saziano di beni.",
                "Tu nascondi il tuo volto ed essi vengono meno;\ntogli loro il respiro ed essi muoiono\ne ritornano alla loro polvere.",
                "Mandi il tuo spirito ed essi sono creati\ne rinnovi la faccia della terra.",
                "La gloria del Signore duri per sempre,\ngioisca il Signore per le sue opere.",
                "Egli guarda la terra ed essa trema,\ntocca i monti ed essi fumano.",
                "Canterò al Signore finché avrò vita,\ncanterò inni al mio Dio finché io esisterò.",
                "Giunga a lui gradita la mia meditazione;\nnel Signore io voglio gioire.",
                "Spariscano dalla terra i peccatori\ne non ci siano più gli empi.\nBenedici il Signore, anima mia.\nAlleluia."
            ],
            "description": "Il salmo, fra i più grandiosi e i più caratteristici per la forma, parallelo al Salmo 8 e al salmo 19 nell'argomento, è un inno a Dio creatore dell'universo, e canta in sette quadri, rispondenti con larga approssimazione ai sette momenti della creaizone, le magnificenze del creato."
        },
        {
            "titleWithNumber": "Salmo 105 (104)",
            "title": "Rievocazione Della Storia Meravigliosa Di Israele",
            "content": [
                "Lodate il Signore, invocate il suo nome;\nproclamate fra i popoli le sue imprese.",
                "Cantate in suo onore, a lui cantate inni,\nmeditate su tutte le sue azioni prodigiose.",
                "Gloriatevi del suo santo nome;\nsi rallegri il cuore di quanti cercano il Signore.",
                "Cercate il Signore e la sua potenza,\ncercate sempre il suo volto.",
                "Ricordate le azioni prodigiose che egli ha compiuto,\ni suoi portenti e i giudizi della sua bocca:",
                "voi, discendenza di Abramo, suo servo,\nvoi, figli di Giacobbe, suo eletto.",
                "Egli è il Signore, nostro Dio:\ni suoi giudizi su tutta la terra.",
                "Egli si ricorda per sempre della sua alleanza\n– parola data per mille generazioni –,",
                "che aveva stretto con Abramo,\ne del suo giuramento a Isacco,",
                "che confermò a Giacobbe come uno statuto\ne a Israele come eterna alleanza,",
                "quando disse: <<A te darò la terra di Canaan,\ncome parte della vostra eredità>>.",
                "Quando essi erano in piccolo numero,\npochi e forestieri in quella terra,",
                "e vagavano da una nazione all’altra,\nda un regno a un altro popolo,",
                "egli non permise che alcuno li opprimesse\ne punì i re a causa loro:",
                "<<Non toccate i miei consacrati\ne ai miei profeti non fate del male!>>.",
                "Allora chiamò la fame sulla terra,\ntolse ogni sostegno di pane.",
                "Davanti a loro mandò un uomo,\nGiuseppe, che fu venduto come schiavo.",
                "Strinsero in ceppi i suoi piedi,\nnel ferro passò la sua gola,",
                "finché la sua parola non si fu avverata,\ne la promessa del Signore non gli rese giustizia.",
                "Il re mandò a scioglierlo,\nil dominatore dei popoli mandò a liberarlo.",
                "Lo costituì signore della sua casa\ne governatore di tutti i suoi possessi,",
                "perché istruisse i suoi prìncipi secondo il suo volere\ne insegnasse la saggezza ai suoi anziani.",
                "Allora Israele entrò in Egitto\ne Giacobbe abitò come straniero nella terra di Cam.",
                "Ma Dio rese molto fecondo il suo popolo,\nlo fece crescere più dei suoi nemici.",
                "Mutò il loro cuore perché odiassero il suo popolo,\nperché contro i suoi servi agissero con inganno.",
                "Egli mandò Mosè, suo servo,\ne Aronne, che aveva scelto.",
                "Pose in loro le sue parole portentose\ne i suoi prodigi nella terra di Cam.",
                "Inviò le tenebre e si fece buio,\nma essi non rispettarono le sue parole.",
                "Mutò in sangue le loro acque\ne fece morire i loro pesci.",
                "Il loro paese brulicò di rane\nfino nelle stanze dei loro sovrani.",
                "Diede un comando, e vennero le mosche,\ne le zanzare in tutto il loro territorio.",
                "Mandò loro grandine invece di pioggia,\nfuoco e vampe nel loro paese.",
                "Poi colpì le loro vigne e i loro fichi\ne spezzò gli alberi del loro territorio.",
                "Diede un comando, e vennero cavallette\ne bruchi innumerevoli:",
                "divorarono ogni erba del loro paese\ne distrussero i frutti del loro suolo.",
                "Poi colpì ogni primogenito nella loro terra,\nprimizia di tutto il loro vigore.",
                "Allora li fece uscire con argento e oro\ne nelle loro tribù nessuno venne meno.",
                "Gli Egiziani si rallegrarono per la loro partenza,\nperché erano stati presi da terrore a causa loro.",
                "Egli distese una nube a loro protezione\ne un fuoco per illuminarli nella notte.",
                "Alla loro richiesta fece venire le quaglie\ne li saziò con pane del cielo.",
                "Aprì una rupe e ne scaturì acqua:\nessa scorreva come un fiume nel deserto.",
                "Sì, egli si ricordò della sua santa parola,\ne di Abramo, suo servo.",
                "Fece uscire il suo popolo in festa,\ni suoi eletti tra canti di gioia.",
                "Diede loro le terre delle nazioni\ned essi ereditarono la fatica dei popoli,",
                "perché osservassero i suoi precetti\ne custodissero le sue leggi.\nAlleluia."
            ],
            "description": "Anche questo salmo, come il 77 e il 78, e i seguenti 106,107,108,136, appartiene al genere satorico-didattico, che mira a ainsegnare al popolo le grandi lezioni che emergono dai grandiosi eventi della storia sacra. Questo è tutto una dimostrazione che Dio mantenne fedelmente la sua grande promessa fatta ad Abramo, guidando il suo popolo, traverso a tante prove, alla dimora in Egitto, al passaggio del Mar Rosso, fino alla conquista della Terra sacra."
        },
        {
            "titleWithNumber": "Salmo 106 (105)",
            "title": "Rievocazione Delle Infedeltà Di Israele E Della Bontà Di Dio",
            "content": [
                "Lodate il Signore, perché egli è buono,\nperché eterno è il suo amore.",
                "Chi può narrare le gesta vittoriose del Signore\ne far risuonare tutta la sua lode?",
                "Beati quelli che osservano il diritto\ne agiscono con giustizia in ogni tempo.",
                "Ricordati di me, Signore, per amore del tuo popolo,\nvisitami con la tua salvezza,",
                "perché io veda la felicità dei tuoi eletti,\nmi rallegri della gioia del tuo popolo\ned esulti con la tua eredità.",
                "Noi e i nostri padri abbiamo peccato,\nabbiamo commesso misfatti e iniquità.",
                "I nostri padri in Egitto non compresero i tuoi prodigi,\nnon si ricordarono di tanti tuoi benefici\ne si ribellarono presso il mare, presso il Mar Rosso.",
                "Ma egli li salvò per amore del suo nome,\nper far conoscere la sua potenza.",
                "Minacciò il Mar Rosso ed esso si prosciugò;\nli condusse tra gli abissi, come in un deserto.",
                "Li salvò dalla mano di chi li odiava\ne li riscattò dalla mano del nemico.",
                "Le acque sommersero i loro avversari,\nnon sopravvisse neppure uno di loro.",
                "Allora credettero alle sue parole\ne cantarono la sua lode.",
                "Ma dimenticarono presto le sue opere,\nnon attesero con fiducia l’adempimento del suo progetto.",
                "Si accesero le loro brame nel deserto\ne tentarono Dio nella steppa.",
                "Ed egli concesse loro quanto chiedevano,\nsoddisfece la loro ingordigia.",
                "Divennero invidiosi di Mosè nell’accampamento\ne di Aronne, il santo del Signore.",
                "Allora si aprì la terra e inghiottì Datan,\ne seppellì il gruppo di Abiram.",
                "Il fuoco divampò nel loro gruppo\ne la fiamma divorò i ribelli.",
                "Fecero un vitello sull’Oreb\ne adorarono un’immagine di metallo fuso;",
                "scambiarono la loro Gloria\ncon la figura di un toro che mangia fieno.",
                "Si erano dimenticati di Dio, che li aveva salvati,\nche aveva fatto cose grandi in Egitto:",
                "azioni prodigiose nella terra di Cam,\nazioni formidabili presso il Mar Rosso.",
                "Allora egli pensò di sterminarli, se Mosè, suo eletto,\nnon si fosse eretto sulla breccia, davanti a lui,\nper stornare la sua ira dallo sterminio.",
                "Rifiutarono una terra di delizie,\nnon credettero alla sua parola.",
                "Mormorarono nelle loro tende,\nnon diedero ascolto alla voce del Signore.",
                "Allora egli alzò su di loro la mano,\ngiurando che li avrebbe abbattuti nel deserto",
                "e avrebbe disperso fra le nazioni i loro discendenti,\nli avrebbe disseminati per varie regioni.",
                "Si asservirono a Baal-Peor\ne mangiarono sacrifici di morti.",
                "Lo provocarono con le loro azioni\ne tra essi scoppiò una pestilenza.",
                "Intervenne Finees e agì da giudice,\ne cessò la pestilenza;",
                "ciò gli fu computato a giustizia\ndi generazione in generazione, per sempre.",
                "Lo irritarono presso le acque di Merìba\ne Mosè fu punito per causa loro;",
                "perché avevano amareggiato il suo animo\ned egli disse cose insensate con la sua bocca.",
                "Essi non sterminarono i popoli,\ncome aveva loro ordinato il Signore,",
                "ma si mescolarono con le nazioni\ne impararono a compiere le loro opere.",
                "Prestarono culto ai loro idoli,\nche diventarono per loro un tranello.",
                "Immolarono i loro figli\ne le loro figlie ai falsi dèi.",
                "Versarono il sangue innocente,\nil sangue dei loro figli e delle loro figlie,\nche avevano immolato agli idoli di Canaan,\ne la terra fu profanata dal sangue versato.",
                "Si contaminarono con le loro azioni\ne si prostituirono con i loro misfatti.",
                "Allora scoppiò l’ira del Signore contro il suo popolo\ned egli prese in abominio la sua eredità.",
                "Li consegnò in potere delle nazioni\ne li dominarono i loro avversari;",
                "li oppressero i loro nemici\ne dovettero piegarsi sotto il loro dominio.",
                "Molte volte li aveva salvati,\nma essi si ostinarono nei loro disegni\ne furono abbattuti per le loro iniquità.",
                "Allora Dio guardò con favore alla loro sventura,\nquando udì il loro grido.",
                "Si ricordò della sua alleanza e si mosse a pietà di loro\nper il suo grande amore;",
                "fece sì che trovassero favore\npresso tutti quelli che li avevano deportati.",
                "Salvaci, Signore, nostro Dio, e radunaci dalle nazioni,\nperché possiamo lodare il tuo santo nome\ne allietarci della tua lode.",
                "Benedetto il Signore, Dio di Israele,\nda sempre e per sempre.\nTutto il popolo dica: <<Amen>>.\nAlleluia."
            ],
            "description": "E' come un contrapposto del salmo precedente, nello stesso genere storico-didattico. La storia d'Israele era ripensata come una continua e ripetuta prova della bontà di Dio; qui è ripensata come una storia di continue ingratitudini del popole eletto, alternate ai benefici e alle misericordie divinie."
        },
        {
            "titleWithNumber": "Salmo 107 (106)",
            "title": "Inno Di Ringraziamento",
            "content": [
                "Lodate il Signore, perché egli è buono,\nperché eterno è il suo amore.",
                "Lo dicano quelli che il Signore ha riscattato,\nche egli ha riscattato dalla mano del nemico",
                "e ha radunato dalle varie regioni,\ndall’oriente e dall’occidente,\ndal settentrione e dal mare.",
                "Quelli che vagavano nel deserto, nella steppa,\nnon trovavano il cammino verso una città in cui abitare.",
                "Soffrivano la fame e la sete,\nla loro vita in essi languiva.",
                "Ma nella loro angoscia gridarono al Signore\ned egli li liberò dalle loro strettezze:",
                "li fece camminare nella via giusta,\nperché giungessero a una città in cui abitare.",
                "Rendano grazie al Signore per il suo amore,\nper le sue azioni prodigiose in favore degli uomini;",
                "perché egli ha ristorato la gola dell’assetato\ne ha ricolmato di beni la gola dell’affamato.",
                "Quelli che dimoravano nelle tenebre e nell’ombra della morte,\nerano prigionieri dell’afflizione e delle catene di ferro,",
                "perché si erano ribellati alle parole di Dio\ne avevano disprezzato i consigli dell’Altissimo.",
                "Il loro cuore era abbattuto nella pena,\ngiacevano oppressi e nessuno li aiutava.",
                "Ma nella loro angoscia gridarono al Signore\ned egli li salvò dalle loro strettezze:",
                "li fece uscire dalle tenebre e dall’ombra della morte,\nfrantumando le loro catene.",
                "Rendano grazie al Signore per il suo amore,\nper le sue azioni prodigiose in favore degli uomini;",
                "perché egli ha infranto le porte di bronzo\ne ha spezzato le sbarre di ferro.",
                "Gli stolti soffrivano per la loro condotta malvagia\ne per le loro colpe;",
                "ogni cibo disgustava la loro gola\ne già toccavano le soglie della morte.",
                "Ma nella loro angoscia gridarono al Signore\ned egli li salvò dalle loro strettezze:",
                "inviò la sua parola e li guarì,\nli strappò dalle loro fosse.",
                "Rendano grazie al Signore per il suo amore,\nper le sue azioni prodigiose in favore degli uomini.",
                "Offrano a lui sacrifici di lode\ne proclamino con gioia le sue opere.",
                "Quelli che scendevano in mare sulle navi,\nfacendo commercio sulle grandi acque,",
                "videro le opere del Signore\ne le sue azioni prodigiose nelle profondità del mare.",
                "Egli comandò e fece soffiare un vento di tempesta,\nsollevando in alto le onde del mare;",
                "salivano fino al cielo, sprofondavano fino nell’abisso;\nla loro anima languiva per l’angoscia;",
                "vacillavano, barcollavano come ubriachi\ned era svanita tutta la loro perizia.",
                "Ma nella loro angoscia gridarono al Signore\ned egli li fece uscire dalle loro strettezze:",
                "ridusse la tempesta al silenzio\ne le onde del mare si calmarono.",
                "Al vederle tranquille, essi furono pieni di gioia\ned egli li guidò al porto che bramavano.",
                "Rendano grazie al Signore per il suo amore,\nper le sue azioni prodigiose in favore degli uomini.",
                "Lo esaltino nell’assemblea del popolo\ne lo lodino nel consiglio degli anziani.",
                "Egli cambiò i fiumi in deserto\ne le sorgenti d’acqua in terra arida,",
                "la terra fertile in pianura di sale,\na causa della malvagità dei suoi abitanti.",
                "Trasformò poi il deserto in lago\ne la terra arida in sorgenti d’acqua.",
                "Là fece dimorare quanti erano affamati\ned essi costruirono una città in cui abitare.",
                "Seminarono campi, piantarono vigne\ne raccolsero in abbondanza i frutti.",
                "Egli li benedisse ed essi divennero molto numerosi,\ne non fece diminuire il loro bestiame.",
                "Ma poi furono ridotti a pochi e umiliati\nper le oppressioni, le avversità e gli affanni.",
                "Colui che getta il disprezzo sui potenti\nli fece vagare in un deserto senza strade,",
                "ma sollevò il povero dalla miseria\ne rese le famiglie numerose come un gregge.",
                "Vedano i giusti e si rallegrino,\nma ogni malvagio chiuda la sua bocca.",
                "Chi è saggio da fare attenzione a queste cose\ne quanti potranno comprendere l’amore del Signore?"
            ],
            "description": "Questo salmo, che apre il 5° e utlimo libro del salterio, è nobilissimo per la elaborazione del pensiero e della forma. E', come appare chiaramente dal prologo, un canto di ringraziamento per la liberazione dall'esilio, e descrive in cinque quadri simbolici variati elegantemente, i mali dell'esilio, e la felicità del ritorno."
        },
        {
            "titleWithNumber": "Salmo 108 (107)",
            "title": "Inno Di Lode E Invocazione Di Aiuto",
            "content": [
                "Canto. Salmo. Di Davide.",
                "Pronto è il mio cuore, Dio:\nvoglio cantare, voglio cantare inni;\ncosì pure l’anima mia.",
                "Svegliatevi, arpa e cetra:\nche io possa risvegliare l’aurora!",
                "Ti loderò tra i popoli, Signore,\ne canterò inni a te fra le nazioni;",
                "perché grande fino ai cieli è la tua bontà\ne fino alle nubi la tua fedeltà.",
                "Sii esaltato fino ai cieli, Dio,\ne su tutta la terra sia la tua gloria.",
                "Perché quelli che ami siano liberati,\nsalvaci con la tua destra ed esaudiscici!",
                "Dio parla nel suo santuario:\n<<Io trionferò, spartirò Sichem\ne misurerò la valle di Succot.",
                "Mio è Galaad e mio è Manasse:\nEfraim è l’elmo del mio capo,\nGiuda è il mio scettro,",
                "Moab è il catino in cui mi lavo,\nsu Edom getto i miei sandali,\nsulla Filistea voglio gridare vittoria>>.",
                "Chi vorrà portarmi nella città fortificata?\nChi vorrà guidarmi fino a Edom?",
                "Non sei stato forse tu, Dio, ad abbandonarci?\nE non esci più, Dio,\nalla testa delle nostre schiere?",
                "Donaci il tuo aiuto contro l’avversario,\nperché vana è la salvezza dell’uomo.",
                "Con Dio noi faremo prodezze\ned egli schiaccerà i nostri nemici."
            ],
            "description": "Questo breva salmo non è che l'insieme di due frammenti di altri, cioè del 57,8.-12 e del 60,7-14."
        },
        {
            "titleWithNumber": "Salmo 109 (108)",
            "title": "Invocazione Contro Gli Empi",
            "content": [
                "Al maestro di coro. Di Davide. Salmo.\n\nDio della mia lode, non rimanere in silenzio,",
                "perché la bocca del malvagio e la bocca di chi inganna\nsi sono aperte contro di me;\ncon lingua bugiarda hanno parlato contro di me;",
                "con parole di odio mi hanno circondato\ne mi hanno assalito senza motivo.",
                "In cambio del mio amore, essi mi accusano,\nmentre io sono solo preghiera.",
                "Mi hanno reso male in cambio di bene\ne odio in cambio del mio amore.",
                "<<Sia designato un empio contro di lui\ne alla sua destra stia un accusatore.",
                "Dal giudizio esca condannato\ne la sua preghiera si muti in colpa.",
                "Diventino brevi i suoi giorni\ne il suo incarico lo prenda un altro.",
                "Diventino orfani i suoi figli\ne vedova la sua sposa.",
                "I suoi figli se ne vadano mendicando\ne debbano cercare tra le loro rovine.",
                "Il creditore divori tutto ciò che gli appartiene\ned estranei portino via il frutto delle sue fatiche.",
                "Non vi sia per lui chi abbia compassione,\nné per i suoi orfani chi abbia pietà.",
                "Sia votata allo sterminio la sua discendenza,\nnella generazione che segue si estingua il suo nome.",
                "Davanti al Signore sia ricordata la colpa dei suoi padri\ne non sia cancellato il peccato di sua madre:",
                "siano sempre davanti al Signore\ned egli faccia scomparire il suo ricordo dalla terra,",
                "perché non si è ricordato di avere compassione,\nma ha perseguitato un uomo misero e povero,\nuno che era affranto nel cuore, per farlo morire.",
                "Egli ha preferito la maledizione\ned essa è venuta su di lui;\nnon ha voluto la benedizione\ne questa si è allontanata da lui.",
                "Si è vestito della maledizione come di un manto,\ncome acqua essa è penetrata dentro di lui\ne come olio nelle sue ossa.",
                "Sia per lui come la veste che indossa\ne come la cintura che lo stringe per sempre>>.",
                "Sia questa da parte del Signore\nla ricompensa per i miei accusatori\ne per quanti proferiscono il male contro l’anima mia.",
                "Ma tu, Signore, mio Signore,\nagisci con me per amore del tuo nome;\nliberami, perché buona è la tua grazia.",
                "Sì, io sono misero e povero\ne il mio cuore è ferito dentro di me.",
                "Come ombra che si allunga io me ne vado;\nsono cacciato via come una cavalletta.",
                "Vacillano le mie ginocchia per il digiuno\ne il mio corpo è dimagrito per mancanza di grasso.",
                "Sono diventato per loro un oggetto di scherno:\nquando mi vedono scuotono il loro capo.",
                "Aiutami, Signore, mio Dio,\nsalvami per il tuo amore;",
                "così sapranno che questa è opera della tua mano,\nche sei tu, Signore, che l’hai fatta.",
                "Maledicano essi, ma tu benedici;\ninsorgano, ma siano umiliati\ne il tuo servo si rallegrerà.",
                "Siano coperti di infamia i miei accusatori\ne siano avvolti di vergogna come di un manto.",
                "Renderò grazie al Signore con la mia bocca\ne in mezzo alla moltitudine lo loderò,",
                "perché egli sta alla destra del povero\nper salvarlo da quelli che giudicano la sua vita."
            ],
            "description": "Si potrebbe dire il salmo delle maledizioni, difficili a spiegarsi, secondo la comune interpretazione antica, che le poneva in bocca del slamista. Ma è ormai, si può dire, comune fra gli esegeti cattolici e anche fra molti protestanti, l'opinione che il tratto della maledizioni (v. 6-20) sia da porre in bocca non al salmista, ma ai nemici che imprecano contro di lui."
        },
        {
            "titleWithNumber": "Salmo 110 (109)",
            "title": "Il Messia, Re E Sacerdote",
            "content": [
                "Di Davide. Salmo.\n\nOracolo del Signore al mio Signore:\n<<Siedi alla mia destra,\nfinché io ponga i tuoi nemici\na sgabello per i tuoi piedi>>.",
                "Lo scettro della tua potenza stenderà il Signore da Sion.\nDomina in mezzo ai tuoi nemici!",
                "Il tuo popolo è pronto nel giorno del tuo valore;\nper te, in sacri splendori, dal grembo dell’aurora\nè il fiore della tua gioventù.",
                "Il Signore ha giurato e non si pente:\n<<Tu sei sacerdote per sempre\nsecondo l’ordine di Melchisedek>>.",
                "Il mio Signore starà alla tua destra:\nabbatterà i re nel giorno della sua ira.",
                "Egli sarà giudice fra le genti,\nammucchierà cadaveri,\nabbatterà teste su vasta regione.",
                "Lungo il cammino berrà al torrente,\nper questo terrà alta la testa."
            ],
            "description": "Salmo importantissimo per il suo formale carattere messianico letterale, attestato dalla perenne tradizione ebraica e cristiana e dall'insegnamento di Gesù Cristo (Mt 22,43-45). Il testo è malauguratamente assai confuso nel punto più importante, al v. 3. Ma chiarissimo è nell'insieme del salmo il senso globale. In perfetta analogia col Sal 2,7-8, il Signore stesso decreta al Re messianico, suo pari in dignità la missione trionfale de iRe e di Sacerdote, e a tale duplicew titolo gli sottomette i re e i popoli, in eterno (v. 4)."
        },
        {
            "titleWithNumber": "Salmo 111 (110)",
            "title": "Inno Alfabetico Alla Provvidenza Divina",
            "content": [
                "Alleluia\n\nAlef – Renderò grazie al Signore con tutto il cuore,\nBet – nel convegno dei giusti e nell’assemblea.",
                "Ghimel – Grandi sono le opere del Signore,\nDalet – le ricerchi chiunque in esse si compiace.",
                "He – Splendido e maestoso è il suo agire\nVau – e la sua giustizia dura per sempre.",
                "Zain – Ha lasciato un ricordo dei suoi prodigi:\nHet – pietoso e compassionevole è il Signore.",
                "Tet – Egli dà il cibo a quelli che lo temono;\nJod – si ricorda sempre della sua alleanza.",
                "Kaf – La potenza delle sue opere lo rese noto al suo popolo,\nLamed – quando diede ad essi l’eredità delle nazioni.",
                "Mem – Le opere delle sue mani sono verità e diritto,\nNun – stabili sono tutti i suoi precetti.",
                "Samech – Immutabili nei secoli, per sempre,\nAin – da eseguire con fedeltà e rettitudine.",
                "Pe – Egli ha mandato a liberare il suo popolo,\nSade – ha stabilito la sua alleanza per sempre.\nQof – Santo e terribile è il suo nome!",
                "Resh – Principio della sapienza è il timore del Signore:\nSin – hanno il discernimento del bene tutti quelli che lo praticano.\nTau – La sua lode durerà per sempre."
            ],
            "description": "Questo e il seguente salmo sono gemelli per l'argomento e per la forma. Il salmo 111 canta le opere del Signore fra il suo popolo, soprattutto il beneficio e i vanti della legge divina. Il seguente 112, fa l'elogio dell'uomo giusto e fedelle alla legge."
        },
        {
            "titleWithNumber": "Salmo 112 (111)",
            "title": "Inno Alfabetico Alla Felicità Dell’uomo Giusto E Retto",
            "content": [
                "Alleluia\n\nAlef – Beato l’uomo che teme il Signore\nBet – e molto si compiace nei suoi comandamenti.",
                "Ghimel – Potente sulla terra sarà la sua discendenza,\nDalet – la generazione degli uomini retti sarà benedetta.",
                "He – Abbondanza e ricchezza si trovano nella sua casa\nVau – e la sua giustizia dura per sempre.",
                "Zain – Spunta nelle tenebre una luce per gli uomini retti,\nHet – per chi è pietoso, compassionevole e giusto.",
                "Tet – Buono è l’uomo che ha compassione e dà in prestito;\nJod – amministra i suoi affari con giustizia.",
                "Kaf – Sì, egli non vacillerà in eterno,\nLamed – il giusto sarà ricordato per sempre.",
                "Mem – Egli non temerà cattive notizie,\nNun – saldo è il suo cuore e fiducioso nel Signore.",
                "Samech – Il suo cuore è sicuro e non teme,\nAin – finché non trionferà sui suoi avversari.",
                "Pe – Egli dona con abbondanza ai poveri,\nSade – la sua giustizia dura per sempre,\nQof – la sua potenza si innalza nella gloria.",
                "Resh – L’empio vede ed è preso dall’ira,\nShin – digrigna i denti e si consuma,\nTau – il desiderio degli empi andrà in rovina."
            ],
            "description": "Gemello del salmo precedente."
        },
        {
            "titleWithNumber": "Salmo 113 (112)",
            "title": "Inno Alla Grandezza Divina",
            "content": [
                "Alleluia\n\nLodate, servi del Signore,\nlodate il nome del Signore.",
                "Sia benedetto il nome del Signore,\nora e sempre.",
                "Dal sorgere del sole al suo tramonto\nsia lodato il nome del Signore.",
                "Eccelso è il Signore su tutte le nazioni,\npiù alta dei cieli è la sua gloria.",
                "Chi è come il Signore, nostro Dio,\nche siede nell’alto",
                "e si china a guardare\nnei cieli e sulla terra?",
                "Egli solleva il debole dalla polvere,\nrialza il povero dall’immondizia,",
                "per farlo sedere con i prìncipi,\ncon i prìncipi del suo popolo.",
                "Fa abitare nella casa la donna sterile,\ngioiosa madre di figli.\nAlleluia."
            ],
            "description": "Salmo di lode. Invito ai servi del Signore a lodarlo perennemente e dovunque perchè Egli è l'eccelso, la cui gloria sorpassa i cieli e la terra; Egli è il benigno protetore dei miseri, che colma di ogni desiderato beneficio."
        },
        {
            "titleWithNumber": "Salmo 114 (113 A)",
            "title": "Rievocazione Delle Meraviglie Dell’esodo",
            "content": [
                "Quando Israele uscì dall’Egitto,\nla casa di Giacobbe da un popolo straniero,",
                "Giuda divenne il suo santuario,\nIsraele il suo dominio.",
                "Il mare vide e fuggì,\nil Giordano si volse indietro;",
                "i monti saltellarono come arieti,\nle colline come agnelli di un gregge.",
                "Che hai tu, mare, per fuggire,\ne tu, Giordano, per volgerti indietro?",
                "Perché voi, monti, saltellate come arieti\ne voi, colline, come agnelli di un gregge?",
                "Trema, o terra, davanti al Signore,\ndavanti al Dio di Giacobbe:",
                "egli muta la rupe in un lago,\nla roccia in sorgente d’acqua."
            ],
            "description": "Breve, ma vivace commemorazione lirica dei prodigi di Dio operati a favore di Israele nell'esodo dal'Egitto e nell'ingresso in Palestina. E' una piccola gemma per l'elevatezza del pensiero religioso e la vivacità drammatica della forma."
        },
        {
            "titleWithNumber": "Salmo 115 (113 B)",
            "title": "L’inutilità Degli Idoli E L’agire Efficace Del Vero Dio",
            "content": [
                "Non a noi, Signore, non a noi,\nma al tuo nome da’ gloria,\nper il tuo amore e per la tua fedeltà.",
                "Perché dovrebbero dire le genti:\n<<Dov’è dunque il loro Dio?>>.",
                "Ma il nostro Dio è nei cieli;\negli compie tutto ciò che a lui piace.",
                "I loro idoli sono argento e oro,\nopera delle mani dell’uomo.",
                "Hanno bocca e non parlano,\nhanno occhi e non vedono.",
                "Hanno orecchi e non odono,\nhanno narici e non sentono gli odori.",
                "Le loro mani sono insensibili,\ni loro piedi non camminano,\nnon escono suoni dalla loro gola.",
                "Diventino come loro quelli che li fabbricano\ne chiunque in essi confida.",
                "Israele, confida nel Signore:\negli è loro aiuto e loro scudo.",
                "Casa di Aronne, confidate nel Signore:\negli è loro aiuto e loro scudo.",
                "Voi che temete il Signore, confidate nel Signore:\negli è loro aiuto e loro scudo.",
                "Il Signore si è ricordato di noi: egli benedirà;\nbenedirà la casa di Israele,\nbenedirà la casa di Aronne.",
                "Benedirà quelli che temono il Signore,\ni piccoli e i grandi.",
                "Vi renda numerosi il Signore,\nvoi e i vostri figli.",
                "Siate benedetti dal Signore,\negli ha fatto cieli e terra.",
                "I cieli sono i cieli del Signore,\nma la terra l’ha data ai figli degli uomini.",
                "Non i morti lodano il Signore\nné tutti quelli che scendono nel silenzio;",
                "ma noi benediciamo il Signore,\nora e sempre\nAlleluia."
            ],
            "description": "Il salmo ha tutta l'apparenza di una vivace reazione di fede religiosa degli Israeleti esuli in Babilonia, contro i facili insulti dei vincitori che, secondo la mentalità pagana, consideravano i loro numi come i vincitori del Dio d'Israele. Da qui l'accorata e nobile invocazione iniziale."
        },
        {
            "titleWithNumber": "Salmo 116 (114-115)",
            "title": "Inno Di Ringraziamento Per La Salvezza Ricevuta",
            "content": [
                "Amo il Signore, perché ha dato ascolto\nalla voce della mia supplica;",
                "perché ha teso verso di me il suo orecchio\nnei giorni in cui lo invocavo.",
                "Mi stringevano funi di morte\ne i lacci degli ìnferi mi avvincevano,\nmi opprimevano tristezza e angoscia.",
                "Ma io ho invocato il nome del Signore:\n<<Ti prego, Signore, salvami!>>.",
                "Pietoso e giusto è il Signore,\ne pronto alla compassione è il nostro Dio.",
                "Il Signore protegge gli umili:\nio ero misero ed egli mi ha salvato.",
                "Ritorna, anima mia, al tuo riposo,\nperché il Signore ti ha beneficato.",
                "Sì, dalla morte hai liberato l’anima mia,\nil mio occhio dal pianto, il mio piede dalla caduta.",
                "Camminerò alla presenza del Signore\nnella terra dei viventi.",
                "Ho avuto fede, anche se dicevo:\n<<Sono molto afflitto>>.",
                "Dicevo nel mio turbamento:\n<<Tutti gli uomini sono bugiardi>>.",
                "Come ricambierò al Signore\ntutti i benefici che mi ha fatto?",
                "Alzerò il calice della salvezza\ne invocherò il nome del Signore.",
                "Scioglierò i miei voti al Signore,\ndavanti a tutto il suo popolo.",
                "Preziosa agli occhi del Signore\nè la morte dei suoi fedeli.",
                "Ti prego, Signore, perché io sono tuo servo,\nio sono tuo servo, figlio della tua schiava.\nTu hai sciolto le mie catene.",
                "A te offrirò un sacrificio di ringraziamento\ne invocherò il nome del Signore.",
                "Scioglierò i miei voti al Signore,\ndavanti a tutto il suo popolo,",
                "negli atri della casa del Signore,\nin mezzo a te, Gerusalemme.\nAlleluia."
            ],
            "description": "Al contrario dei due salmi precedenti che il testo ebraico divide e i 70 con la Volgata uniscono, qui abbiamo due salmi che il testo ebraico unisce e la Volgata e i 70 dividono. Sono in realtà 2 salmi distinti. Il primo è un canto di ringraziamento e il secondo pare un generico canto di fiducia e riconoscenza per molteplici benefici divini."
        },
        {
            "titleWithNumber": "Salmo 117 (116)",
            "title": "Invito Alla Lode",
            "content": [
                "Lodate il Signore, nazioni tutte,\nvoi tutti, popoli, dategli gloria,",
                "perché forte è il suo amore per noi\ne la fedeltà del Signore dura per sempre.\nAlleluia."
            ],
            "description": "E' il più breve fra i salmi, ma importantissimo per il suo affiato universale che si ispira, riassumendole, alle più significative pagine dei grandi profeti, soprattutto al grande Isaia, in contrasto con l'angusta mentalità nazionalistica popolare, così diffusa in Israele anche al tempo delle origini cristiane."
        },
        {
            "titleWithNumber": "Salmo 118 (117)",
            "title": "Inno Di Gioia E Di Vittoria",
            "content": [
                "Lodate il Signore, perché egli è buono,\nperché eterno è il suo amore.",
                "Dica Israele:\n<<Sì, eterno è il suo amore>>.",
                "Dica la casa di Aronne:\n<<Sì, eterno è il suo amore>>.",
                "Dicano quelli che temono il Signore:\n<<Sì, eterno è il suo amore>>.",
                "Nell’angoscia ho gridato al Signore:\nil Signore mi ha risposto e mi ha tratto al largo.",
                "Il Signore è per me, non avrò timore:\nche cosa può farmi un uomo?",
                "Il Signore è per me, tra quelli che mi aiutano,\ne io potrò sfidare quelli che mi odiano.",
                "È meglio rifugiarsi nel Signore,\nanziché confidare nell’uomo.",
                "È meglio rifugiarsi nel Signore,\nanziché confidare nei potenti.",
                "Tutte le nazioni mi avevano circondato:\nnel nome del Signore, sì, io le ho sconfitte.",
                "Mi avevano circondato, mi avevano accerchiato:\nnel nome del Signore, sì, io le ho sconfitte.",
                "Mi avevano circondato come api,\ndivamparono come fuoco fra le spine:\nnel nome del Signore, sì, io le ho sconfitte.",
                "Mi avevano spinto con violenza per farmi cadere,\nma il Signore è venuto in mio aiuto.",
                "Mia forza e mio canto è il Signore,\negli è stato la mia salvezza.",
                "Un grido di esultanza e di vittoria\nrisuona nelle tende dei giusti:\n<<La destra del Signore ha compiuto meraviglie,",
                "la destra del Signore si è innalzata,\nla destra del Signore ha compiuto meraviglie>>.",
                "Io non morirò, anzi resterò in vita\ne annunzierò le opere del Signore.",
                "Mi ha colpito, il Signore, mi ha colpito,\nma non mi ha consegnato alla morte.",
                "Apritemi le porte della giustizia:\nvoglio entrarvi e rendere grazie al Signore.",
                "Questa è la porta del Signore,\ni giusti entreranno per essa.",
                "Ti rendo grazie, perché mi hai esaudito\ne sei stato la mia salvezza.",
                "La pietra che i costruttori avevano scartato\nè diventata la pietra angolare.",
                "Da parte del Signore è stato fatto questo:\nè una meraviglia ai nostri occhi.",
                "Questo è il giorno che ha fatto il Signore:\nrallegriamoci ed esultiamo in esso.",
                "Signore, ti preghiamo, dona la salvezza!\nSignore, ti preghiamo, dona la vittoria!",
                "Benedetto colui che viene nel nome del Signore;\nvi benediciamo dalla casa del Signore.",
                "Dio è il Signore e ci ha illuminati.\nOrdinate il corteo con rami frondosi\nfino ai lati dell’altare.",
                "Tu sei il mio Dio e ti rendo grazie;\nsei il mio Dio e ti esalto.",
                "Lodate il Signore, perché è buono,\nperché eterno è il suo amore."
            ],
            "description": "E', tra i salmi, una fra i più solenni per il contenuto, e fra i più vivaci e drammatici nella struttura, con un evidente carattere di canto corale e da eseguirsi a cori alternati.  Si tratta di una processione sacra che si avvia al tempio (v 19-20) a celebrazione di un esultanza nazionale per una vittoria contro ostilità di popoli circostanti, che spingevano Israele alla rovina (v 13-14). Le turbe sono raccolti in tabernacoli o tende, e da li avanzano, con canti di asultanza, versio il Tempio. Questo insieme di cose ci porta alla grande festa dei tabernacoli istituita-ripristinata per festeggiare la grande impresa del compimento o dedicazione delle mura di Gerusalemme dopo il ritorno dall'esilio, contro le concordi ostilità dei popoli circonvicini."
        },
        {
            "titleWithNumber": "Salmo 119 (118)",
            "title": "Il Grande Elogio Alfabetico Della Legge Di Dio",
            "content": [
                "Alef – Beati quelli che sono integri nella loro via,\nche camminano nella legge del Signore.",
                "Beati quelli che osservano i suoi voleri\ne lo cercano con tutto il cuore.",
                "Essi, certo, non commettono iniquità,\nma camminano nelle sue vie.",
                "Tu hai promulgato i tuoi comandi\nperché siano custoditi con cura.",
                "Siano stabili le mie vie\nnel custodire i tuoi decreti.",
                "Allora non dovrò arrossire,\nse avrò obbedito ai tuoi precetti.",
                "Ti renderò grazie con cuore retto,\nquando avrò appreso le tue giuste sentenze.",
                "Custodirò i tuoi decreti:\nnon abbandonarmi mai.",
                "Bet – Come potrà un giovane\ntenere puro il suo sentiero?\nCustodendolo secondo la tua parola.",
                "Con tutto il mio cuore ti cerco:\nnon farmi deviare dai tuoi precetti.",
                "Conservo nel mio cuore la tua promessa,\nper non peccare contro di te.",
                "Benedetto sii tu, Signore:\ninsegnami i tuoi decreti.",
                "Ho enumerato con le mie labbra\ntutti i giudizi della tua bocca.",
                "Nella via dei tuoi voleri è la mia gioia,\npiù che in ogni altro bene.",
                "Voglio meditare sui tuoi comandi\ne considerare i tuoi sentieri.",
                "La mia gioia è nei tuoi decreti,\nnon dimenticherò la tua parola.",
                "Ghimel – Sii benevolo con il tuo servo:\nio vivrò e custodirò la tua parola.",
                "Apri i miei occhi,\nperché io veda le meraviglie della tua legge.",
                "Pellegrino io sono sulla terra:\nnon tenermi nascosti i tuoi precetti.",
                "La mia anima si consuma nel desiderio\ndei tuoi giudizi, in ogni tempo.",
                "Tu minacci i superbi, i maledetti,\nche si allontanano dai tuoi precetti.",
                "Allontana da me vergogna e disprezzo,\nperché ho osservato i tuoi voleri.",
                "Anche se i potenti siedono e parlano contro di me,\nil tuo servo medita i tuoi decreti.",
                "Anzi i tuoi voleri sono la mia gioia,\nessi sono i miei consiglieri.",
                "Dalet – La mia anima è avvilita nella polvere:\nfammi vivere secondo la tua parola.",
                "Ti ho esposto le mie vie e tu mi hai risposto;\ninsegnami i tuoi decreti.",
                "Fammi comprendere la via dei tuoi comandamenti\ne mediterò le tue meraviglie.",
                "La mia anima si consuma nelle lacrime per la tristezza:\ndammi vigore secondo la tua parola.",
                "Tieni lontano da me la via della menzogna\ne fammi dono della tua legge.",
                "Io ho scelto la via della fedeltà,\nho preferito i tuoi giudizi.",
                "Ho aderito ai tuoi voleri:\nfa’, Signore, che io non rimanga confuso.",
                "Io corro per la via dei tuoi precetti,\nperché tu dilati il mio cuore.",
                "He – Insegnami, Signore, la via dei tuoi decreti\ne la seguirò sino alla fine.",
                "Dammi intelligenza e io seguirò la tua legge,\nla custodirò con tutto il cuore.",
                "Dirigimi sul sentiero dei tuoi precetti,\nperché in esso trovo la mia gioia.",
                "Piega il mio cuore verso i tuoi voleri\ne non verso la sete di guadagno.",
                "Distogli i miei occhi dal guardare cose vane;\nfammi vivere nella tua via.",
                "Conferma per il tuo servo la tua promessa,\nche conduce al tuo timore.",
                "Allontana la mia vergogna che mi spaventa,\nperché i tuoi giudizi sono buoni.",
                "Ecco, io anelo verso i tuoi comandamenti:\nfammi vivere nella tua giustizia.",
                "Vau – E a me giunga, Signore, il tuo amore,\nla tua salvezza, secondo la tua promessa.",
                "A chi mi insulta saprò rispondere,\nperché ho fiducia nella tua parola.",
                "Non sottrarre mai dalla mia bocca la parola di verità,\nperché io confido nel tuo giudizio.",
                "Custodirò sempre la tua legge,\nnei secoli, in eterno.",
                "Camminerò in luoghi spaziosi,\nperché ricerco i tuoi comandamenti.",
                "Davanti ai re parlerò dei tuoi voleri\ne non dovrò vergognarmi.",
                "Gioirò per i tuoi precetti,\nperché li amo.",
                "Alzerò le mie palme ai tuoi precetti che amo\ne mediterò i tuoi decreti.",
                "Zain – Ricordati della parola detta al tuo servo,\ncon la quale tu mi hai dato speranza.",
                "Questo mi ha consolato nella mia miseria:\nsì, la tua promessa mi ha fatto rivivere.",
                "Mi hanno insultato aspramente i superbi;\nnon ho deviato dalla tua legge.",
                "Ricordo i tuoi giudizi eterni, Signore,\ne ne sono consolato.",
                "Mi ha preso lo sdegno contro gli empi,\nperché abbandonano la tua legge.",
                "Sono canti per me i tuoi voleri\nnella dimora del mio pellegrinaggio.",
                "Nella notte, Signore, ricordo il tuo nome\ne custodisco la tua legge.",
                "Questo mi avviene,\nperché osservo i tuoi precetti.",
                "Het – La mia sorte – ho detto –, Signore,\nè custodire le tue parole.",
                "Con tutto il cuore io cerco il tuo volto:\nfammi grazia secondo la tua promessa.",
                "Ho esaminato le mie vie\ne ho rivolto i miei passi verso i tuoi voleri.",
                "Mi affretto e non voglio tardare\nnel custodire i tuoi precetti.",
                "Mi hanno avvinto i lacci degli empi:\nio non dimentico la tua legge.",
                "Nel cuore della notte mi alzo a renderti grazie\nper i tuoi giusti giudizi.",
                "Io sono amico di tutti quelli che ti temono\ne di quelli che custodiscono i tuoi comandamenti.",
                "Del tuo amore, Signore, è piena la terra:\nfa’ che io apprenda i tuoi decreti.",
                "Tet –Tu hai agito bene con il tuo servo, Signore,\nsecondo la tua parola.",
                "Insegnami bontà di giudizio e conoscenza,\nperché io ho fiducia nei tuoi precetti.",
                "Prima di essere umiliato andavo errando,\nma ora mi attengo alla tua promessa.",
                "Tu sei buono e tratti con benevolenza:\ninsegnami i tuoi decreti.",
                "I superbi hanno scagliato menzogne contro di me:\ncon tutto il cuore io osservo i tuoi ordini.",
                "Torpido come il grasso è il loro cuore:\nio trovo la mia gioia nella tua legge.",
                "È un bene per me se sono stato umiliato:\ncosì imparerò la tua legge.",
                "È un bene per me la legge della tua bocca,\npiù che migliaia di pezzi d’oro e d’argento.",
                "Jod – Le tue mani mi hanno fatto e plasmato:\nfammi capire e imparerò i tuoi precetti.",
                "Mi vedranno quelli che ti temono e ne avranno gioia,\nperché io spero nella tua parola.",
                "So che sono giusti i tuoi giudizi, Signore,\ne con ragione mi hai umiliato.",
                "Ti prego, sia il tuo amore il mio conforto,\nsecondo la tua promessa al tuo servo.",
                "Venga su di me la tua compassione, e io vivrò,\nperché io trovo la mia gioia nella tua legge.",
                "Siano presi dalla vergogna i superbi\nche mi opprimono ingiustamente:\nio mediterò i tuoi comandamenti.",
                "Si volgano a me quelli che ti temono\ne quelli che conoscono i tuoi voleri.",
                "Sia integro il mio cuore nei tuoi decreti,\nperché io non abbia ad arrossire.",
                "Kaf – La mia anima si strugge per il desiderio della tua salvezza;\nio spero nella tua parola.",
                "I miei occhi si struggono per la tua promessa\ne dico: <<Quando mi darai conforto?>>.",
                "Sì, io sono come un otre esposto al fumo,\nma non ho dimenticato i tuoi decreti.",
                "Quanti saranno i giorni del tuo servo?\nQuando pronuncerai la sentenza\ncontro quelli che mi perseguitano?",
                "Mi hanno scavato fosse gli insolenti\nche non seguono la tua legge.",
                "Tutti i tuoi precetti sono veri.\nA torto mi perseguitano: accorri in mio aiuto!",
                "Per poco non mi hanno eliminato dalla terra,\nma io non ho abbandonato i tuoi comandamenti.",
                "Dammi vita secondo il tuo amore\ne custodirò i voleri della tua bocca.\n",
                "Lamed – Per sempre, Signore,\nla tua parola è stabile nei cieli.",
                "Per ogni generazione dura la tua fedeltà;\nhai reso salda la terra ed essa sussiste.",
                "Per i tuoi giudizi tutto oggi sussiste,\nperché tutte le cose sono al tuo servizio.",
                "Se la tua legge non fosse stata la mia gioia,\nda tempo sarei morto nella mia afflizione.",
                "Mai dimenticherò i tuoi comandamenti,\nperché con essi tu mi fai vivere.",
                "Io sono tuo: salvami!\nSì, io cerco i tuoi comandamenti.",
                "Gli empi mi insidiano per farmi perire:\nio cerco di comprendere i tuoi voleri.",
                "Di ogni cosa perfetta ho visto il limite:\nil tuo decreto è esteso, senza limiti.",
                "Mem – Quanto amo la tua legge!\nTutto il giorno essa è la mia meditazione.",
                "Il tuo precetto mi rende più sapiente dei miei nemici,\nperché esso sempre è con me.",
                "Sono diventato più saggio dei miei maestri,\nperché i tuoi voleri sono la mia meditazione.",
                "Ho più intelligenza degli anziani,\nperché osservo i tuoi comandamenti.",
                "Da ogni sentiero cattivo tengo lontano il mio piede,\nper custodire la tua parola.",
                "Non mi allontano dai tuoi giudizi,\nperché sei tu ad ammaestrarmi.",
                "Quanto sono dolci al mio palato le tue promesse,\npiù del miele alla mia bocca!",
                "Dai tuoi comandamenti sono reso saggio,\nperciò detesto ogni sentiero di menzogna.",
                "Nun – Lampada per il mio piede è la tua parola\ne luce per il mio cammino.",
                "Lo giuro e lo confermo:\nvoglio custodire i tuoi giusti giudizi.",
                "Io sono molto afflitto:\ndammi vita, Signore, secondo la tua parola.",
                "Signore, gradisci le offerte della mia bocca\ne insegnami i tuoi giudizi.",
                "La mia anima sta sempre nelle mie palme,\nma io non dimentico la tua legge.",
                "Gli empi hanno teso lacci contro di me,\nma io non ho deviato dai tuoi comandamenti.",
                "Mia eredità per sempre sono i tuoi voleri,\nperché essi sono la gioia del mio cuore.",
                "Ho piegato il mio cuore a compiere i tuoi decreti,\nper sempre, sino alla fine.",
                "Samech – Io detesto quelli che sono incostanti,\namo invece la tua legge.",
                "Mio riparo e mio scudo tu sei:\nio spero nella tua parola.",
                "Allontanatevi da me, malvagi:\nio voglio osservare i precetti del mio Dio.",
                "Sostienimi secondo la tua promessa e vivrò;\nnon deludermi nella mia speranza.",
                "Sostienimi e sarò salvo\ne il mio sguardo fisserà sempre i tuoi decreti.",
                "Tu disprezzi tutti quelli che abbandonano i tuoi decreti,\nperché vano risulterà il loro pensiero.",
                "Tu consideri scorie tutti gli empi del paese;\nper questo io amo i tuoi voleri.",
                "La mia carne freme per paura di te\ne io ho timore dei tuoi giudizi.",
                "Ain – Ho praticato il giudizio e la giustizia:\nnon abbandonarmi ai miei oppressori.",
                "Garantisci il bene al tuo servo:\nnon mi opprimano gli insolenti.",
                "I miei occhi si struggono per il desiderio della tua salvezza\ne per la promessa della tua giustizia.",
                "Agisci con il tuo servo secondo il tuo amore\ne insegnami i tuoi decreti.",
                "Io sono tuo servo: dammi intelligenza\nperché io possa conoscere i tuoi voleri.",
                "È tempo che tu agisca, Signore:\nessi hanno trasgredito la tua legge.",
                "Perciò io amo i tuoi precetti\npiù dell’oro, dell’oro più fino.",
                "Per questo io ritengo giusti tutti i tuoi comandamenti\ne detesto ogni sentiero di menzogna.",
                "Pe – Meravigliosi sono i tuoi voleri;\nper questo li osserva l’anima mia.",
                "La rivelazione delle tue parole illumina,\ndona intelligenza ai semplici.",
                "Apro anelante la mia bocca,\nperché io bramo i tuoi precetti.",
                "Mostrami il tuo volto e abbi pietà di me,\nsecondo il giudizio che riservi a chi ama il tuo nome.",
                "Rinsalda i miei passi secondo la tua promessa\ne non lasciare che alcun male prevalga su di me.",
                "Riscattami dall’oppressione dell’uomo\ne custodirò i tuoi comandamenti.",
                "Sul tuo servo fa’ risplendere il tuo volto\ne insegnami i tuoi decreti.",
                "Torrenti di lacrime scorrono dai miei occhi,\nperché la tua legge non è osservata.\n",
                "Sade –Tu sei giusto, Signore,\ne retti sono i tuoi giudizi.",
                "Tu hai stabilito i tuoi voleri con giustizia\ne con grande fedeltà.",
                "Mi divora lo zelo per te,\nperché i miei nemici hanno dimenticato le tue parole.",
                "Purissima è la tua promessa\ne il tuo servo la ama.",
                "Io sono piccolo e disprezzato:\nnon dimentico i tuoi comandamenti.",
                "La tua giustizia è giustizia eterna\ne verità è la tua legge.",
                "Angustia e affanno mi hanno colto:\ni tuoi precetti sono la mia gioia.",
                "Giustizia eterna sono i tuoi voleri:\nfammi comprendere e avrò la vita.",
                "Qof –Io grido con tutto il cuore: rispondimi, Signore!\nVoglio osservare i tuoi decreti.",
                "Io innalzo a te il mio grido: salvami!\nVoglio custodire i tuoi voleri.",
                "Mi alzo prima dell’alba e grido aiuto:\nio spero nelle tue parole.",
                "I miei occhi anticipano le veglie della notte\nnel meditare la tua promessa.",
                "Ascolta, Signore, la mia voce secondo il tuo amore;\ndammi vita secondo i tuoi giudizi.",
                "Si avvicinano quelli che vanno dietro all’infamia:\nessi sono lontani dalla tua legge.",
                "Tu sei vicino, Signore,\ne veri sono tutti i tuoi precetti.",
                "Conosco da tempo i tuoi voleri,\nperché tu li hai fissati per sempre.",
                "Resh – Volgi lo sguardo verso la mia miseria e salvami,\nperché io non dimentico la tua legge.",
                "Difendi la mia causa e riscattami;\ndammi vita secondo la tua promessa.",
                "Lontana dai malvagi è la salvezza,\nperché essi non cercano i tuoi decreti.",
                "Grande è, Signore, la tua bontà:\ndammi vita secondo i tuoi decreti.",
                "Sono molti gli avversari che mi inseguono,\nio non ho deviato dai tuoi voleri.",
                "Ho visto i traditori e li ho detestati,\nperché non custodiscono la tua promessa.",
                "Vedi, Signore, che io amo i tuoi precetti;\ndammi vita secondo il tuo amore.",
                "Il fondamento della tua parola è la fedeltà\ne ogni tuo giusto giudizio dura in eterno.",
                "Sin – I potenti mi perseguitano senza motivo,\nma il mio cuore teme solo davanti alle tue parole.",
                "Io trovo gioia nella tua promessa,\ncome chi trova un grande bottino.",
                "Ho in odio la menzogna e la detesto;\namo invece la tua legge.",
                "Sette volte al giorno io ti lodo\nper i tuoi giusti giudizi.",
                "Grande pace per quelli che amano la tua legge;\nnon c’è per loro alcun inciampo.",
                "Spero nella tua salvezza, Signore,\ne metto in pratica i tuoi precetti.",
                "La mia anima custodisce i tuoi voleri\ne li ama intensamente.",
                "Custodisco i tuoi comandamenti e i tuoi voleri,\nperché davanti a te sono tutte le mie vie.",
                "Tau – Giunga fino a te, Signore, la mia implorazione:\nfammi comprendere secondo le tue parole.",
                "Giunga la mia supplica al tuo cospetto:\nliberami secondo la tua promessa.",
                "Le mie labbra si effondano nella tua lode,\nperché tu mi insegni i tuoi decreti.",
                "Canti la mia lingua la tua promessa,\nperché tutti i tuoi precetti sono giusti.",
                "Venga in mio aiuto la tua mano,\nperché io ho scelto i tuoi comandamenti.",
                "Io desidero la tua salvezza, Signore,\ne la tua legge è la mia gioia.",
                "Possa l’anima mia vivere e lodarti\ne mi proteggeranno i tuoi giudizi.",
                "Come pecora smarrita io vado errando:\ncerca il tuo servo, perché io non dimentico i tuoi precetti."
            ],
            "description": "E' il più lungo, senza paragone, dei salmi, e di una singolare importanza soprattutto per 3 fatti. E' composto da strofe in 8 distici. Tutti i distici di ogni strofa cominciano per una stessa lettera alfabetica, per ordine, così che le strofe sono 22. Nonostante l'apparente monotonia, un attento esame nel salmo rivela un crescente sviluppo del pensiero. Il salmista, entusiata della divina legge, è un giovane circondato da nemici, ma fermo nello zelo, infervorato dalle prove; e quantunque amareggiato e stanco, invoca con crescente ansietà l'aiuto per vincere la sua impari lotta di agnello in mezzo ai lupi. Tutto il complesso delle circostanze interne ed esterne del salmo combaciano conbaciano con le caratteristiche dell'epoca e della persona di Geremia giovane."
        },
        {
            "titleWithNumber": "Salmo 120 (119)",
            "title": "L’invocazione Di Un Calunniato",
            "content": [
                "Canto delle salite\n\nNella mia angustia ho gridato al Signore\ned egli mi ha risposto.",
                "<<Signore, libera l’anima mia\ndalle labbra di menzogna, dalla lingua ingannatrice>>.",
                "Che cosa ti dovrà dare,\no che cosa aggiungere, lingua menzognera?",
                "Frecce appuntite di un guerriero,\ncon carboni di ginepro.",
                "Me infelice, perché abito come straniero in Mesech,\ndimoro fra le tende di Kedar!",
                "Troppo a lungo ha dimorato l’anima mia\ncon gente nemica della pace!",
                "Io sono per la pace,\nma, quando parlo,\nessi sono per la guerra."
            ],
            "description": "Da questo al salmo 134, si inizia la serie dei cosiddetti << Salmi delle ascensioni>> o, <<Salmi graduali>>. La spiegazione più solida di tale nome è che essi venissero cantati dai pellegrini che andavano a Gerusalemme."
        },
        {
            "titleWithNumber": "Salmo 121 (120)",
            "title": "Inno Di Lode A Dio, Custode Di Israele",
            "content": [
                "Canto delle salite.\n\nAlzo i miei occhi verso i monti:\nda dove verrà il mio aiuto?",
                "Il mio aiuto viene dal Signore:\negli ha fatto cieli e terra.",
                "Non permetterà che il tuo piede vacilli,\nnon si addormenterà il tuo custode.",
                "Ecco, non si addormenta,\nnon cede al sonno il custode di Israele.",
                "Il Signore è il tuo custode,\nil Signore è la tua ombra, che sta alla tua destra.",
                "Non ti colpirà il sole di giorno\nné la luna di notte.",
                "Il Signore ti custodirà da ogni male,\negli custodirà la tua vita.",
                "Il Signore ti custodirà quando parti e quando arrivi,\nda ora e per sempre."
            ],
            "description": "Il slamista chiede da chi verrà il suo soccorso e risponde: da Dio."
        },
        {
            "titleWithNumber": "Salmo 122 (121)",
            "title": "Inno All’arrivo A Gerusalemme",
            "content": [
                "Canto delle salite. Di Davide.\n\nMi rallegrai quando mi dissero:\n<<Andiamo alla casa del Signore>>.",
                "I nostri piedi si sono fermati\nalle tue porte, Gerusalemme!",
                "Gerusalemme è costruita come città,\nin sé ben compatta e unita.",
                "Là salgono le tribù, le tribù del Signore,\nsecondo la legge data a Israele,\nper lodare il nome del Signore.",
                "Poiché là si ergevano i seggi del giudizio,\ni seggi della casa di Davide.",
                "Chiedete la pace di Gerusalemme:\nvivano tranquilli quanti ti amano!",
                "Sia pace fra le tue mura,\ntranquillità fra i tuoi palazzi.",
                "Per amore dei miei fratelli e dei miei amici\nio dirò: Sia pace in te!",
                "Per amore della casa del Signore, nostro Dio,\nio chiederò per te il bene."
            ],
            "description": "Il salmo esprime la gioia dei pellegrini giunti alla città santa di cui ammirano la solida costruzione ed alla quale porgono il saluto augurale dei pellegrini."
        },
        {
            "titleWithNumber": "Salmo 123 (122)",
            "title": "Abbandono Fiducioso In Dio",
            "content": [
                "Canto delle salite.\n\nSollevo i miei occhi verso di te,\nche abiti nei cieli.",
                "Ecco, come gli occhi dei servi\nalla mano dei loro padroni,\ncome gli occhi di una schiava\nalla mano della sua padrona,\ncosì i nostri occhi al Signore, nostro Dio,\nfinché egli si muova a pietà di noi.",
                "Pietà di noi, Signore, pietà di noi,\npoiché troppo ci hanno colmati di disprezzo.",
                "La nostra anima è troppo colma\ndello scherno degli arroganti,\ndel disprezzo degli insolenti."
            ],
            "description": "Nella preghiera collettiva di Israele che, circondata in mezzo alle sue dure prove dall'astio sprezzante dei popoli circostanti rivolge a Dio una commovente invocazione d'aiuto per rispondere bene alle circostanze narrate nel libro di Neemia."
        },
        {
            "titleWithNumber": "Salmo 124 (123)",
            "title": "Inno A Dio, Nostro Aiuto",
            "content": [
                "Canto delle salite. Di Davide.\n\nSe il Signore non fosse stato dalla nostra parte\n– lo dica Israele –,",
                "se il Signore non fosse stato dalla nostra parte,\nquando gli uomini si sollevarono contro di noi,",
                "allora ci avrebbero inghiottiti vivi,\nquando divampò il loro furore contro di noi.",
                "Allora ci avrebbero travolti le acque,\nun torrente sarebbe passato su di noi.",
                "Allora sarebbero passate su di noi\nle acque impetuose.",
                "Sia benedetto il Signore,\nperché non ha permesso che fossimo preda dei loro denti.",
                "L’anima nostra è stata liberata,\ncome l’uccello dal laccio del cacciatore:\nil laccio si è spezzato e noi siamo tornati in libertà.",
                "Il nostro aiuto è nel nome del Signore:\negli ha fatto cieli e terra."
            ],
            "description": "Sembra un lieto contrapposto all'angosciosa preghiera precedente. Il grave pericolo è dissipato Israele è sfuggito al tranello del suo nemico, come un uccello al laccio dei cacciatori."
        },
        {
            "titleWithNumber": "Salmo 125 (124)",
            "title": "La Salda Protezione Di Dio",
            "content": [
                "Canto delle salite.\n\nQuelli che confidano nel Signore\nsono come il monte Sion,\nche non vacilla, che è stabile in eterno.",
                "I monti sono intorno a Gerusalemme\ne il Signore sta intorno al suo popolo,\nora e sempre.",
                "Sì, lo scettro degli empi non resterà\nsull’eredità dei giusti,\nperché i giusti non tendano le loro mani\na compiere il male.",
                "Sii buono, Signore, con i buoni\ne con quanti sono retti nel loro cuore.",
                "Ma quelli che deviano per sentieri tortuosi\nil Signore li accomunerà con quanti compiono il male.\nPace su Israele!"
            ],
            "description": "Anche questo Salmo appartiene allo stesso momento storico dei precedenti. E' un canto di serena fiducia e fedeltà al Signore malgrado le dure prove dei nemici esterni e la fiacchezza dei reduci dell'esilio."
        },
        {
            "titleWithNumber": "Salmo 126 (125)",
            "title": "Supplica A Dio Per Ottenere La Sua Protezione",
            "content": [
                "Canto delle salite.\n\nQuando il Signore cambiò le sorti di Sion,\nci sembrava di sognare.",
                "Allora la nostra bocca si riempì di sorriso\ne la nostra lingua di canti di gioia.\nAllora si diceva fra le nazioni:\n<<Il Signore ha compiuto grandi cose per loro!>>.",
                "Grandi cose ha compiuto il Signore per noi:\neravamo felici!",
                "Cambia, Signore, le nostre sorti,\ncome i torrenti che scorrono nel Negheb.",
                "Quelli che seminano nel pianto,\nmieteranno nella gioia.",
                "Va piangendo colui che porta il seme da spargere,\nmentre viene con gioia colui che porta i suoi covoni."
            ],
            "description": "Ancora un canto dei reduci dall'esilio di Babilonia, rasserenati con gioia per la liberazione e il ritorno, ma affanati dalle dure prove imminenti, e per l'immane compito di restaurazione. E' come un breve riassunto lirico dei libri di Neemia."
        },
        {
            "titleWithNumber": "Salmo 127 (126)",
            "title": "Fiducia In Dio E Nella Sua Provvidenza",
            "content": [
                "Canto delle salite. Di Salomone.\n\nSe il Signore non costruisce la casa,\ninvano si affaticano quelli che la costruiscono.\nSe il Signore non protegge la città,\ninvano veglia chi ne fa la guardia.",
                "Invano vi alzate di buon mattino\ne andate tardi a riposare,\nvoi che mangiate un pane, frutto di fatiche:\negli ne darà altrettanto a chi ama, durante il sonno.",
                "Ecco, eredità del Signore sono i figli,\nè un premio il frutto del grembo.",
                "Come frecce nella mano di un prode,\ncosì sono i figli della giovinezza.",
                "Beato l’uomo che di essi ha piena la faretra!\nNon resterà confuso quando verrà alla porta\nper trattare con i suoi nemici."
            ],
            "description": "Appartiene, secondo ogni apparenza, allo stesso ciclo dei precedenti, ispirandosi alle circostanze dei tempi di Neemia, per la combattuta ricostruzione, e le necessità del ripopolamento, e di alacre gioventù per la difesa contro gli oppressori. L'attribuzione a Salomone è probabilmente di origine popolare."
        },
        {
            "titleWithNumber": "Salmo 128 (127)",
            "title": "Felicità Della Famiglia Benedetta Da Dio",
            "content": [
                "Canto delle salite.\n\nBeato ogni uomo che teme il Signore\ne cammina nelle sue vie!",
                "Mangerai della fatica delle tue mani,\nsarai beato e avrai prosperità.",
                "La tua sposa come vite feconda\nnell’intimità della tua casa;\ni tuoi figli come virgulti d’ulivo,\nintorno alla tua mensa.",
                "Ecco, così è benedetto\nl’uomo che teme il Signore.",
                "Ti benedica il Signore da Sion\ne possa tu vedere la prosperità di Gerusalemme\nper tutti i giorni della tua vita!",
                "Possa tu vedere i figli dei tuoi figli!\nPace su Israele!"
            ],
            "description": "Breve, ma fresca e graziosa pittura idilliaca alla felicità del focolare domestico benedetto da Dio."
        },
        {
            "titleWithNumber": "Salmo 129 (128)",
            "title": "Inno Di Fiducia In Dio, Difensore Di Israele",
            "content": [
                "Canto delle salite.\n\nMolto mi hanno oppresso fin dalla mia giovinezza,\n– sì, lo dica Israele –,",
                "molto mi hanno oppresso fin dalla mia giovinezza,\nma non hanno prevalso su di me.",
                "Hanno arato sul mio dorso gli aratori,\nhanno tracciato i loro lunghi solchi.",
                "Giusto è il Signore:\negli ha reciso i lacci degli empi.",
                "Rimangano confusi e volgano le spalle\ntutti quelli che odiano Sion!",
                "Siano come l’erba dei tetti,\nche, prima di essere strappata, è già secca!",
                "Non se ne riempie la mano colui che miete\nné il grembo colui che raccoglie,",
                "e i passanti non dicono:\n<<La benedizione del Signore sia su di voi;\nnoi vi benediciamo nel nome del Signore>>."
            ],
            "description": "Sembra anche questo Salmo da riferirsi ai primi tempi del ritorno dall'esilio, i tempi, cioè, di Esdra e Neemia, quando il lento risorgere dei reduci era insidiato da vivaci e pericolose opposizioni interne ed esterne, che mettevano in serio pericolo la vita nazionale rinascente."
        },
        {
            "titleWithNumber": "Salmo 130 (129)",
            "title": "Invocazione A Dio, Redentore Di Israele",
            "content": [
                "Canto delle salite.\n\nDall’abisso a te grido, Signore:",
                "mio Signore, ascolta la mia voce;\nsiano attenti i tuoi orecchi alla voce della mia preghiera.",
                "Se tu tieni conto delle colpe, Signore,\nmio Signore, chi potrà sussistere?",
                "Ma con te è il perdono,\nperché tu sia onorato.",
                "Io spero nel Signore;\nspera l’anima mia\ne attendo la sua parola.",
                "L’anima mia è rivolta al mio Signore\npiù che le sentinelle all’aurora\n– più che le sentinelle all’aurora –.",
                "Attendi, Israele, il Signore,\nperché con il Signore è la misericordia,\nabbondante è con lui la redenzione.",
                "Egli redimerà Israele\nda tutte le sue colpe."
            ],
            "description": "Uno dei salmi graduali più noti: il De Profundis. La Chiesa, oltre a usarlo nel ufficiatura dei defunti, lo annovera come sesto tra i salmi penitenziali. E' infatti una preghiera di umile pentimento, piena di speranza."
        },
        {
            "titleWithNumber": "Salmo 131 (130)",
            "title": "Abbandono Filiale In Dio",
            "content": [
                "Canto delle salite. Di Davide.\n\nSignore, non si inorgoglisce il mio cuore\ne i miei occhi non guardano in alto,\nnon aspiro a cose grandi, più meravigliose di me.",
                "Anzi, mantengo nella calma e nel silenzio la mia anima:\ncome un bambino svezzato in braccio a sua madre,\ncome un bambino svezzato è in me l’anima mia.",
                "Spera, Israele, nel Signore,\nora e sempre!"
            ],
            "description": "Brevissimo Salmo, ma squisita preghiera piena di un profondo sentimento di umiltà e confidenza in Dio, che giustamente il salmista augura condiviso da tutto il popolo di Israele."
        },
        {
            "titleWithNumber": "Salmo 132 (131)",
            "title": "Inno A Dio, Fedele Alle Sue Promesse",
            "content": [
                "Canto delle salite.\n\nRicordati, Signore, di Davide\ne di tutte le sue fatiche,",
                "come egli giurò al Signore,\nfece voto al Potente di Giacobbe:",
                "<<Non entrerò nella tenda della mia casa,\nnon salirò sul letto del mio riposo,",
                "non concederò sonno ai miei occhi\nné riposo alle mie palpebre,",
                "finché non avrò trovato\nuna sede per il Signore,\nuna dimora per il Potente di Giacobbe>>.",
                "Ecco, ne abbiamo sentito parlare in Efrata,\nl’abbiamo trovata nei campi di Iaar.",
                "Andiamo alla sua dimora,\nprostriamoci allo sgabello dei suoi piedi!",
                "Sorgi, Signore, verso il tuo riposo,\ntu e l’arca della tua potenza.",
                "I tuoi sacerdoti si vestano di giustizia\ne i tuoi fedeli esultino di gioia.",
                "Per amore di Davide, tuo servo,\nnon respingere il volto del tuo consacrato.",
                "Il Signore ha giurato a Davide,\nverità da cui non tornerà indietro:\n<<Il frutto del tuo seno io porrò sul tuo trono.",
                "Se i tuoi figli custodiranno la mia alleanza\ne i miei precetti che insegnerò loro,\nanche i loro figli, di età in età,\nsederanno sul tuo trono>>.",
                "Sì, il Signore ha scelto Sion,\nl’ha voluta per sua dimora:",
                "<<Qui sarà il mio riposo per sempre,\nqui risiederò, perché l’ho voluto.",
                "Io benedirò largamente i suoi prodotti,\nsazierò di pane i suoi poveri.",
                "Rivestirò di salvezza i suoi sacerdoti\ned esulteranno di gioia i suoi fedeli.",
                "Là farò germogliare per Davide una potenza,\npreparerò una lampada per il mio consacrato.",
                "Rivestirò di vergogna i suoi nemici,\nmentre su di lui fiorirà il suo diadema>>."
            ],
            "description": "Questo canto, che si direbbe con compendio lirico della prima parte del lungo discorso di Salomone per la dedicazione del suo Tempio, ed è probabilmente da ascrivere a lui come autore, rammenta la promessa davidica di erigere il Tempio, fedelmente adempiuta da Salomone, e ne trae motivo di sperare e invocare l'adempimento pieno della promessa divina a Davide, circa la sua eterna discendenza."
        },
        {
            "titleWithNumber": "Salmo 133 (132)",
            "title": "Inno All’amore Fraterno",
            "content": [
                "Canto delle salite. Di Davide.\n\nEcco, come è bello e come è piacevole\nche i fratelli abitino così insieme!",
                "È come l’olio prezioso sul capo\nche scende fin sulla barba\n– la barba di Aronne –,\nche scende fino all’orlo della sua veste.",
                "È come la rugiada dell’Ermon\nche scende sui monti di Sion;\nperché là ha disposto il Signore la benedizione,\nuna vita senza fine."
            ],
            "description": "Bella è l'unione tra fratelli, come unguento prezioso, come la rugiada dell'Ermon, che si espande fino al Monte Sion, simbolo della divina benedizione."
        },
        {
            "titleWithNumber": "Salmo 134 (133)",
            "title": "Invito A Lodare Il Signore",
            "content": [
                "Canto delle salite.\n\nEcco, benedite il Signore\nvoi tutti, servi del Signore,\nvoi che state nella casa del Signore durante le notti.",
                "Alzate le vostre mani verso il santuario\ne benedite il Signore.",
                "Ti benedica il Signore da Sion:\negli ha fatto cieli e terra."
            ],
            "description": "Piccolo dialogo corale in tre battute tra coro e capo coro dei leviti, Mentre una schiera lascia e l'altra assume il sacro servizio nel Tempio."
        },
        {
            "titleWithNumber": "Salmo 135 (134)",
            "title": "Inno Di Lode A Dio, Che Guida La Storia",
            "content": [
                "Alleluia.\n\nLodate il nome del Signore,\nlodatelo, servi del Signore,",
                "voi che state nella casa del Signore,\nnegli atri della casa del nostro Dio.",
                "Lodate il Signore, perché il Signore è buono,\ncantate inni al suo nome, perché è amabile.",
                "Sì, il Signore si è scelto Giacobbe,\nIsraele come suo possesso.",
                "Sì, io riconosco che il Signore è grande,\ne che il nostro Signore è al di sopra di tutti gli dèi.",
                "Tutto ciò che a lui piace il Signore lo compie:\nnei cieli e sulla terra,\nnei mari e in tutti gli abissi.",
                "Fa salire le nubi dall’estremità della terra;\nproduce le folgori per la pioggia,\nfa uscire i venti dalle sue riserve.",
                "Egli colpì i primogeniti dell’Egitto,\ndagli uomini fino al bestiame.",
                "Mandò segni e prodigi in mezzo a te, Egitto,\ncontro il Faraone e tutti i suoi servi.",
                "Egli colpì numerose nazioni\ne uccise re potenti:",
                "Sicon, re degli Amorrei, e Og, re di Basan,\ne tutti i regni di Canaan.",
                "Diede la loro terra in eredità,\nin eredità a Israele, suo popolo.",
                "Signore, il tuo nome è per sempre,\nSignore, il tuo ricordo di età in età.",
                "Sì, il Signore farà giustizia al suo popolo\ne si muoverà a compassione dei suoi servi.",
                "Gli idoli delle nazioni sono argento e oro,\nopera delle mani dell’uomo:",
                "hanno bocca e non parlano,\nhanno occhi e non vedono;",
                "hanno orecchi e non odono,\nnon c’è respiro nella loro bocca.",
                "Siano come loro quelli che li fabbricano,\nchiunque confida in essi!",
                "Voi della casa di Israele, benedite il Signore;\nvoi della casa di Aronne, benedite il Signore;",
                "voi della casa di Levi, benedite il Signore;\nvoi che temete il Signore, benedite il Signore.",
                "Sia benedetto il Signore da Sion,\nlui che abita in Gerusalemme.\nAlleluia."
            ],
            "description": "Col precedente Salmo 134 comincia l'ultima serie del 5° libro dei salmi, quali composti, come questo e il seguente, quali adottati per normale uso liturgico. Questo salmo è composto di vari frammenti di altri salmi: 134; 14,3; 136,10-12; 115,4--1; 118,1-4. Canta le lodi del Signore che sovrasta ai falsi dei e si elesse Israele, e impera su cielo e terra; che per Israele compie, dall'Egitto sino a Canaan i più mirabili prodigi; che, solo, è la lode d'Israele."
        },
        {
            "titleWithNumber": "Salmo 136 (135)",
            "title": "Inno Litanico All’amore Eterno Di Dio",
            "content": [
                "Lodate il Signore, perché egli è buono,\nperché eterno è il suo amore.",
                "Lodate il Dio degli dèi,\nperché eterno è il suo amore.",
                "Lodate il Signore dei signori,\nperché eterno è il suo amore.",
                "Egli solo ha fatto grandi meraviglie,\nperché eterno è il suo amore.",
                "Ha fatto i cieli con sapienza,\nperché eterno è il suo amore.",
                "Ha fissato la terra sulle acque,\nperché eterno è il suo amore.",
                "Ha fatto le grandi luci,\nperché eterno è il suo amore.",
                "Il sole, che ha il dominio sul giorno,\nperché eterno è il suo amore.",
                "La luna e le stelle, che hanno il dominio sulla notte,\nperché eterno è il suo amore.",
                "Egli colpì l’Egitto nei suoi primogeniti,\nperché eterno è il suo amore.",
                "Fece uscire Israele di mezzo a loro,\nperché eterno è il suo amore.",
                "Con mano forte e braccio disteso,\nperché eterno è il suo amore.",
                "Divise il Mar Rosso in parti,\nperché eterno è il suo amore.",
                "Fece passare in mezzo ad esso Israele,\nperché eterno è il suo amore.",
                "Travolse il Faraone e il suo esercito nel Mar Rosso,\nperché eterno è il suo amore.",
                "Fece camminare il suo popolo nel deserto,\nperché eterno è il suo amore.",
                "Colpì grandi re,\nperché eterno è il suo amore.",
                "Uccise re potenti,\nperché eterno è il suo amore.",
                "Sicon, re degli Amorrei,\nperché eterno è il suo amore.",
                "Og, re di Basan,\nperché eterno è il suo amore.",
                "Diede la loro terra in eredità,\nperché eterno è il suo amore.",
                "In eredità a Israele suo servo,\nperché eterno è il suo amore.",
                "Quando eravamo umiliati, egli si è ricordato di noi,\nperché eterno è il suo amore.",
                "Ci ha liberati dai nostri nemici,\nperché eterno è il suo amore.",
                "Egli dà il cibo a ogni vivente,\nperché eterno è il suo amore.",
                "Lodate il Dio dei cieli,\nperché eterno è il suo amore."
            ],
            "description": "La costruzione del Salmo a modo di litania, sembra supporre una recita alternata a due cori nel pubblico culto liturgico."
        },
        {
            "titleWithNumber": "Salmo 137 (136)",
            "title": "Il Canto Nostalgico Degli Esuli",
            "content": [
                "Lungo i fiumi di Babilonia,\nlà sedevamo e piangevamo,\nricordandoci di Sion.",
                "Ai salici di quella terra\ntenevamo appese le nostre cetre,",
                "perché là ci chiedevano parole di canto\nquelli che ci avevano deportati,\ne canti gioiosi quelli che ci tenevano oppressi:\n<<Cantateci dei canti di Sion!>>.",
                "Come cantare i canti del Signore\nin terra straniera?",
                "Se mi dimentico di te, Gerusalemme,\nsi dimentichi di sé la mia destra;",
                "si attacchi al palato la mia lingua,\nse non mi ricordo di te,\nse non innalzo Gerusalemme\nal di sopra di ogni mia gioia.",
                "Ricorda, Signore, contro i figli di Edom,\nil giorno di Gerusalemme,\nquando essi dicevano:\n<<Spianatela, spianatela, fino alle sue fondamenta!>>.",
                "Figlia di Babilonia, votata alla distruzione:\nbeato chi ti ricambierà quanto tu hai fatto a noi.",
                "Beato chi prenderà i tuoi piccoli\ne li sfracellerà contro la roccia."
            ],
            "description": "E' uno dei salmi più noti e più vivi, di vigore drammatico, al ricordo della stragi sanguinose che erano, in quella età selvaggia, la scena d'obbligo, concomitante a ogni vittoria e alla conquista d'una città."
        },
        {
            "titleWithNumber": "Salmo 138 (137)",
            "title": "Inno Di Ringraziamento",
            "content": [
                "Di Davide.\n\nTi rendo grazie, Signore, con tutto il cuore,\ndavanti agli dèi, io canto inni a te.",
                "Voglio prostrarmi verso il tuo santo tempio\ne rendere grazie al tuo nome,\nper il tuo amore e per la tua fedeltà,\nperché hai reso la tua promessa più grande di ogni tuo nome.",
                "Quando ti ho invocato, tu mi hai risposto;\nhai accresciuto il vigore nell’anima mia.",
                "Ti loderanno, Signore, tutti i re della terra,\nquando avranno udito le promesse della tua bocca,",
                "e canteranno le vie del Signore,\nperché grande è la gloria del Signore.",
                "Sì, eccelso è il Signore, eppure ha riguardo per l’umile,\ne da lontano conosce il superbo.",
                "Se cammino in mezzo alla sventura,\ntu mi dai vita contro l’ira dei miei nemici.\nTu stendi la tua mano e la tua destra mi salva.",
                "Il Signore compirà in mio favore la sua opera.\nSignore, il tuo amore dura in eterno:\nnon abbandonare le opere delle tue mani!"
            ],
            "description": "Il salmo presente è, a quanto sembra, un solenne ringraziamento a Dio per il trionfo che lo che lo condusse al regno, e per la promessa solenne della stabilità del suo trono, udita dalla bocca di Natan profeta."
        },
        {
            "titleWithNumber": "Salmo 139 (138)",
            "title": "Lode A Dio, Che Tutto Conosce",
            "content": [
                "Al maestro di coro. Di Davide. Salmo.\n\nSignore, tu mi scruti e mi conosci.",
                "Tu sai quando mi siedo e quando mi alzo;\ntu comprendi da lontano il mio pensiero.",
                "Tu sorvegli il mio cammino e il mio riposo\ne conosci a fondo tutte le mie vie.",
                "Sì, la parola non è ancora sulla mia lingua\ned ecco, Signore, tu la conosci tutta.",
                "Alle spalle e di fronte tu mi stringi,\ne poni su di me la tua mano.",
                "Stupenda è per me la tua conoscenza,\ntroppo alta: non riesco a raggiungerla.",
                "Dove potrei andare lontano dal tuo spirito?\nDove fuggire lontano dalla tua presenza?",
                "Se scalassi i cieli, là tu sei,\nse discendessi negli ìnferi, eccoti.",
                "Se prendessi le ali dell’aurora\ne riuscissi ad abitare all’estremità del mare,",
                "anche là mi guiderebbe la tua mano\ne mi prenderebbe la tua destra.",
                "Allora ho detto: <<Almeno le tenebre mi potrebbero coprire\ne la luce potrebbe diventare notte intorno a me>>.",
                "Ebbene, per te le tenebre non sono oscure\ne la notte risplende come il giorno:\ncome le tenebre, così è la luce per te,",
                "Sì, tu hai plasmato i miei reni,\nmi hai tessuto nel grembo di mia madre.",
                "Ti rendo grazie\nperché sono stato formato in modo stupendo:\nstupende sono le tue opere\ne la mia anima lo sa molto bene.",
                "Non ti erano nascoste le mie membra,\nquando venivo formato nel segreto,\nricamato nel profondo della terra.",
                "I tuoi occhi hanno visto il mio embrione\ne nel tuo libro erano tutti scritti\ni giorni che mi erano stati fissati,\nquando neppure uno di essi esisteva ancora.",
                "Quanto sono insondabili per me i tuoi pensieri,\nquanto grande il loro numero, Dio!",
                "Se volessi contarli, sono più della sabbia.\nAl mio risveglio sono ancora con te.",
                "Se tu, Dio, sterminassi l’empio!\nAllontanatevi da me, uomini sanguinari.",
                "Essi dicono contro di te cose inique;\nsi sono sollevati, ma invano, contro di te.",
                "Non odio forse quelli che ti odiano, Signore?\nE non detesto quelli che insorgono contro di te?",
                "Io li odio di un odio perfetto:\nessi sono nemici per me.",
                "Scrutami, Dio, e conosci il mio cuore;\nmettimi alla prova e conosci i miei pensieri.",
                "Vedi se c’è in me una via di menzogna\ne guidami per la via eterna."
            ],
            "description": "E' un elegante inno alla onniscienza e onnipotenza di Dio, concluso con un severo grido di sdegno contro chi la nega con le parole e coi fatti."
        },
        {
            "titleWithNumber": "Salmo 140 (139)",
            "title": "Preghiera Nella Persecuzione",
            "content": [
                "Al maestro di coro. Salmo. Di Davide.",
                "Salvami, Signore, dall’uomo malvagio,\nproteggimi dall’uomo violento.",
                "Essi tramano malvagità nel loro cuore,\nscatenano guerre ogni giorno.",
                "Rendono acuta la loro lingua come il serpente,\nveleno di vipera è sotto le loro labbra.",
                "Salvami, Signore, dalle mani degli empi,\nproteggimi dagli uomini violenti:\nessi tramano di far vacillare i miei piedi.",
                "I superbi hanno nascosto per me lacci e funi,\nhanno teso una rete sul ciglio della strada,\nhanno preparato tranelli per me.",
                "Io dico al Signore: <<Sei tu il mio Dio!\nAscolta, Signore, la voce della mia supplica.",
                "Signore, mio Signore, tu sei la forza che mi salva,\ntu hai protetto il mio capo nel giorno della battaglia.",
                "Non assecondare, Signore, i desideri degli empi,\nnon favorire i loro disegni>>.",
                "Alzano il capo quanti mi stanno d’intorno:\nricada su loro stessi la malizia delle loro labbra.",
                "Piovano su di loro carboni accesi.\nSiano gettati nell’abisso profondo\ne non possano più rialzarsi.",
                "L’uomo dalla lingua perfida non duri sulla terra;\nla sventura spinga l’uomo violento fino alla rovina.",
                "Io so che il Signore difenderà la causa del misero,\nil diritto del povero.",
                "Sì, i giusti renderanno grazie al tuo nome;\ngli uomini retti abiteranno alla tua presenza."
            ],
            "description": "Contro la perfida lingua e le trame astute di uomini malvagi, il salmista fida nel Signore, e lo prega di disperdere l'orgoglio dei suoi nemici rovesciando su loro la loro perversità."
        },
        {
            "titleWithNumber": "Salmo 141 (140)",
            "title": "Invocazione Del Giusto",
            "content": [
                "Salmo. Di Davide.\n\nSignore, a te io grido, accorri in mio aiuto!\nAscolta la mia voce, quando a te io grido.",
                "Stia la mia preghiera come incenso davanti a te,\nl’elevazione delle mie mani come l’offerta della sera.",
                "Poni, Signore, una guardia alla mia bocca,\nveglia sulla porta delle mie labbra.",
                "Non permettere che il mio cuore si pieghi\nad alcuna parola malvagia,\nper compiere azioni inique con i malfattori:\nnon voglio gustare i loro cibi deliziosi.",
                "Mi percuota il giusto e il fedele mi rimproveri,\nma l’olio dell’empio rifiuti il mio capo.\nSì, la mia preghiera continua\ntra le loro malvagità.",
                "I loro giudici siano gettati contro la roccia\ne si darà ascolto alle mie parole, perché sono piacevoli.",
                "Come quando si ara e si fende la terra,\nsiano disperse le loro ossa alla bocca degli ìnferi.",
                "Sì, a te, Signore, mio Signore, sono rivolti i miei occhi;\nin te mi sono rifugiato:\nnon abbandonare l’anima mia.",
                "Preservami dal laccio che mi hanno teso\ne dalle insidie di quanti compiono il male.",
                "Cadano insieme gli empi nelle loro reti,\nio invece vi passerò oltre."
            ],
            "description": "Il salmista prega ardentemente di essere preservato dal peccare; protesta di non volere a che fare con i perversi; chiede di poter uscire incolume dalle insidie dei malfattori."
        },
        {
            "titleWithNumber": "Salmo 142 (141)",
            "title": "Grido Di Aiuto",
            "content": [
                "Maskil. Di Davide. Quando era nella caverna. Preghiera.",
                "Con la mia voce io grido al Signore,\ncon la mia voce io imploro il Signore;",
                "davanti a lui effondo il mio lamento,\ndavanti a lui espongo la mia tribolazione,",
                "mentre in me viene meno il mio spirito.\nEppure tu conosci il mio cammino:\nnel sentiero che stavo percorrendo\nhanno teso un laccio per me.",
                "Guarda alla mia destra e vedi:\nnon c’è nessuno che mi riconosca;\nè scomparso per me ogni rifugio,\nnessuno si prende cura dell’anima mia.",
                "A te io grido, Signore, e dico:\n<<Sei tu il mio rifugio,\nsei tu la mia eredità nella terra dei viventi>>.",
                "Presta attenzione al mio grido di aiuto,\nperché sono molto afflitto;\nliberami da quelli che mi perseguitano,\nperché sono più forti di me.",
                "Fa’ uscire dal carcere l’anima mia,\nperché io possa rendere grazie al tuo nome.\nIntorno a me si stringeranno i giusti\nquando tu mi mostrerai la tua benevolenza."
            ],
            "description": "Nella sua vita raminga di perseguitato, fuggendo dalle insidie di Saul, Davide visse a lungo nascosto nelle spelonche dei monti di Giuda, presso Odollam, tra le selve di Zif, e sui monti di Engaddi. A queste circostanze pare ispirata questa angosciosa invocazione dell'aiuto divino."
        },
        {
            "titleWithNumber": "Salmo 143 (142)",
            "title": "Preghiera Fiduciosa A Dio, Che Libera Dai Nemici",
            "content": [
                "Salmo. Di Davide.\n\nAscolta, Signore, la mia preghiera,\nporgi l’orecchio alle mie suppliche, per la tua fedeltà;\nesaudiscimi, per la tua giustizia.",
                "Non entrare in giudizio con il tuo servo,\npoiché nessun vivente sarà trovato giusto al tuo cospetto.",
                "Sì, il nemico ha perseguitato l’anima mia,\nha prostrato a terra la mia vita,\nmi ha fatto abitare in luoghi tenebrosi,\ncome i morti per sempre.",
                "In me viene meno il mio spirito,\nnel mio interno si strugge il mio cuore.",
                "Ricordo i giorni passati,\nmedito su ogni tua azione,\nrifletto sulle opere delle tue mani.",
                "Protendo verso di te le mie mani,\nla mia anima è davanti a te come terra arida.",
                "Fa’ presto, Signore, rispondimi,\nviene meno il mio spirito.\nNon nascondermi il tuo volto,\nperché io non sia accomunato\na quelli che discendono nella fossa.",
                "Fammi sentire al mattino il tuo amore,\nperché in te io confido.\nFammi conoscere la via da percorrere,\nperché a te io innalzo l’anima mia.",
                "Liberami, Signore, dai miei nemici:\nin te io mi rifugio.",
                "Insegnami a fare la tua volontà,\nperché tu sei il mio Dio;\nil tuo spirito buono mi guidi verso una terra piana.",
                "Per amore del tuo nome dammi vita, Signore;\nper la tua giustizia fa’ uscire dalla tribolazione l’anima mia.",
                "Per il tuo amore annienta i miei nemici,\ndistruggi tutti quelli che opprimono l’anima mia,\nperché io sono tuo servo."
            ],
            "description": "Pare composto nelle stesse circostanze del Salmo precedente, ma è reso anche più patetico dall'umile riflessione che Davide aggiunge (v.2): nessuno è senza colpa davanti a Dio. La liturgia lo pone come settimo e ultimo fra i salmi penitenziali."
        },
        {
            "titleWithNumber": "Salmo 144 (143)",
            "title": "Invocazione A Dio, Fonte Di Ogni Bene",
            "content": [
                "Di Davide.\n\nBenedetto il Signore, mia roccia,\nche addestra le mie mani alla guerra,\nle mie dita alla battaglia!",
                "Mio alleato fedele e mia fortezza,\nmio sicuro rifugio e mia liberazione,\nmio scudo, sotto il quale mi rifugio,\ncolui che a me sottomette il mio popolo.",
                "Signore, che cosa è l’uomo, perché tu te ne curi?\nUn figlio d’uomo, perché tu te ne dia pensiero?",
                "L’uomo è simile a un soffio,\ni suoi giorni, come ombra che svanisce.",
                "Signore, piega i tuoi cieli e scendi,\ntocca i monti ed essi emetteranno fumo.",
                "Manda fulmini e disperdili,\ninvia le tue saette e sconvolgili.",
                "Stendi le tue mani dall’alto:\nsalvami e liberami dalle acque profonde,\ndalla mano di gente straniera,",
                "la cui bocca parla con menzogna\ne la cui destra è piena di falsità.",
                "Dio, ti canterò un canto nuovo,\ncon l’arpa a dieci corde a te canterò inni,",
                "a te, che dai vittoria ai re,\nche liberi Davide, tuo servo, dalla spada iniqua.",
                "Salvami e liberami dalla mano di gente straniera,\nla cui bocca parla con menzogna\ne la cui destra è piena di falsità.",
                "I nostri figli siano come piante\nben cresciute nella loro giovinezza;\nle nostre figlie come colonne d’angolo\nben scolpite per la costruzione di un palazzo.",
                "Siano pieni i nostri granai,\nricolmi di ogni genere di viveri;\nsi riproducano i nostri greggi a migliaia,\na miriadi nelle nostre campagne.",
                "Siano carichi i nostri buoi;\nnessuna breccia, nessuna incursione,\nnessun lamento sia nelle nostre piazze.",
                "Beato il popolo che possiede queste cose:\nbeato il popolo il cui Dio è il Signore!"
            ],
            "description": "Il samo presente è un puzzle di diversi passi di altri salmi davidici. E' un ringraziamento a Dio, che si è rivelato in precedenti prove valido protettore, ed una implorazione nella imminenza d'una guerra con lo straniero."
        },
        {
            "titleWithNumber": "Salmo 145 (144)",
            "title": "Inno Alfabetico Di Lode A Dio, Potente E Buono",
            "content": [
                "Lode. Di Davide.\n\nAlef – Voglio esaltarti, mio Dio, o re,\nvoglio benedire il tuo nome,\nin eterno e per sempre.",
                "Bet – Ogni giorno voglio benedirti\ne lodare il tuo nome,\nin eterno e per sempre.",
                "Ghimel – Grande è il Signore, degno di ogni lode,\ninsondabile è la sua grandezza.",
                "Dalet – Le generazioni che si susseguono\nnarrino le tue opere\ne annunzino le tue gesta vittoriose.",
                "He – Voglio meditare sul glorioso splendore della tua maestà\ne sulle tue azioni prodigiose.",
                "Vau – E gli uomini parlino della potenza dei tuoi prodigi\ne narrino le tue gesta vittoriose.",
                "Zain – Diffondano il ricordo della tua grande bontà\ne acclamino alla tua giustizia.",
                "Het – Paziente e compassionevole è il Signore,\nlento all’ira e grande nell’amore.",
                "Tet – Buono è il Signore verso tutti\ne verso tutte le sue opere si estende la sua tenerezza.",
                "Jod – Ti lodino, Signore, tutte le tue creature\ne ti benedicano i tuoi fedeli.",
                "Kaf – Dicano la gloria del tuo regno\ne parlino delle tue gesta vittoriose,",
                "Lamed – per far conoscere ai figli degli uomini\nle sue gesta vittoriose,\nla gloria e lo splendore del suo regno.",
                "Mem – Il tuo regno è un regno di tutti i secoli\ne il tuo dominio si estende a tutte le generazioni.\nNun – Fedele è il Signore in tutte le sue promesse\ne santo in tutte le sue opere.",
                "Samech – Il Signore sostiene tutti quelli che vacillano\ne rialza quanti sono caduti.",
                "Ain – A te sono rivolti in attesa gli occhi di tutti\ne tu dài loro il cibo a tempo opportuno.",
                "Pe – Tu apri la tua mano\ne sazi il desiderio di ogni vivente.",
                "Sade – Giusto è il Signore in tutte le sue vie\ne benevolo in tutte le sue opere.",
                "Qof – Il Signore sta vicino a quanti lo invocano,\na tutti quelli che lo invocano con sincerità.",
                "Resh – Appaga il desiderio di quanti lo temono,\nascolta il loro grido di aiuto e li salva.",
                "Shin – Il Signore custodisce tutti quelli che lo amano,\nma annienta tutti gli empi.",
                "Tau – Canti la mia bocca la lode del Signore\ne ogni vivente benedica il suo santo nome,\nin eterno e per sempre."
            ],
            "description": "Esalta la divina maestà nelle opere sue e la divina bontà verso gli uomini."
        },
        {
            "titleWithNumber": "Salmo 146 (145)",
            "title": "Inno Di Lode A Dio, Che Protegge I Deboli",
            "content": [
                "Alleluia.\n\nLoda il Signore, anima mia!",
                "Loderò il Signore finché avrò vita,\ncanterò inni al mio Dio per tutta la mia esistenza.",
                "Non confidate nei potenti,\nin un figlio d’uomo, che non dà salvezza.",
                "Esala il suo spirito e ritorna alla terra:\nin quel giorno vanno in rovina i suoi progetti.",
                "Beato chi ha per aiuto il Dio di Giacobbe,\nla sua speranza è nel Signore, suo Dio.",
                "Egli ha fatto cieli e terra,\nil mare e tutto ciò che esso contiene.\nEgli custodisce la verità per sempre.",
                "Rende giustizia agli oppressi,\ndà il pane agli affamati.\nIl Signore libera i prigionieri,",
                "il Signore ridona la vista ai ciechi,\nil Signore rialza quanti sono caduti,\nil Signore ama i giusti.",
                "Il Signore custodisce gli stranieri,\nsostiene l’orfano e la vedova,\nma sconvolge la via degli empi.",
                "Il Signore regnerà in eterno,\nil tuo Dio, Sion, di generazione in generazione."
            ],
            "description": "Il salmo invita a celebrare il Signore in cui si deve porre fiducia, poichè Egli solo è onnipotente e fedele, Egli solo si da pensiero dei miseri e degli afflitti."
        },
        {
            "titleWithNumber": "Salmo 147 (146-147)",
            "title": "Inno Di Lode A Dio Onnipotente",
            "content": [
                "Alleluia.\n\nSì, è bello cantare inni al nostro Dio;\nsì, è dolce e gradevole la lode.",
                "Il Signore ricostruisce Gerusalemme,\nraduna i dispersi di Israele.",
                "Egli risana i contriti di cuore\ne fascia le loro ferite.",
                "Egli conta il numero delle stelle,\nle chiama tutte per nome.",
                "Grande è il nostro Dio,\nimmensa la sua potenza,\nincalcolabile la sua sapienza.",
                "Il Signore sostiene gli umili,\nma abbassa fino a terra gli empi.",
                "Cantate al Signore con canti di lode,\ncon la cetra cantate inni al nostro Dio.",
                "Egli copre il cielo di nubi,\nprepara la pioggia per la terra,\nfa germogliare i monti con l’erba.",
                "Dà il cibo agli animali,\nai piccoli del corvo che gridano.",
                "Non tiene conto del vigore del cavallo,\nnon gradisce le veloci gambe dell’uomo.",
                "Il Signore gradisce quanti lo temono,\nquanti sperano nel suo amore.",
                "Glorifica il Signore, Gerusalemme,\nloda il tuo Dio, Sion;",
                "perché ha rinforzato le sbarre delle tue porte,\nin mezzo a te ha benedetto i tuoi figli.",
                "Egli rende sicuri i tuoi confini,\nti sazia con fior di frumento.",
                "Invia sulla terra la sua promessa,\ncorre veloce la sua parola.",
                "Egli dà la neve come lana,\nsparge la brina come cenere;",
                "egli getta il suo ghiaccio come briciole:\ndi fronte al suo gelo chi resiste?",
                "Manda la sua parola e li scioglie,\nfa soffiare il suo alito e scorrono le acque.",
                "Annunzia la sua parola a Giacobbe,\ni suoi decreti e i suoi giudizi a Israele.",
                "Egli non ha agito così con nessun’altra nazione,\nnon ha fatto conoscere loro i suoi giudizi.\nAlleluia."
            ],
            "description": "Questo salmo che nel T.M., forma la seconda parte dell'unico salmo ebraico (v 12-20), è invece da considerare come un salmo distinto, sia per l'argomento che per il ritmo, e il diverso momento storico che suppone. Il salmo precedente spirava una certa preoccupazione, per cui esortava a fidarsi del Signore, fra le difficoltà della restaurazione; questo respira invece la gioia della stabilità raggiunta."
        },
        {
            "titleWithNumber": "Salmo 148",
            "title": "Inno Di Lode A Dio Da Tutte Le Sue Creature",
            "content": [
                "Alleluia.\n\nLodate il Signore dai cieli,\nlodatelo nei luoghi altissimi.",
                "Lodatelo, voi tutti suoi angeli,\nlodatelo, voi tutte sue schiere.",
                "Lodatelo, sole e luna,\nlodatelo, voi tutte stelle lucenti.",
                "Lodatelo, cieli dei cieli,\ne voi acque che siete al di sopra dei cieli.",
                "Lodino il nome del Signore,\nperché egli ha comandato e sono stati creati;",
                "li ha resi stabili per sempre, in eterno:\nha dato un ordine che non verrà mai meno.",
                "Lodate il Signore dalla terra:\nvoi mostri marini e voi tutti abissi,",
                "fuoco e grandine, neve e nebbia,\nvento di tempesta che esegue la sua parola.",
                "Voi monti e voi tutte alture,\nalberi fruttiferi e voi tutti cedri.",
                "Voi fiere e voi tutti animali domestici,\nrettili e uccelli alati.",
                "Re della terra e voi popoli tutti,\nprìncipi e voi tutti, giudici della terra.",
                "Giovani e ragazze,\nvecchi e bambini",
                "lodino il nome del Signore,\nperché solo il suo nome è sublime\ne la sua maestà è al di sopra della terra e dei cieli.",
                "Egli ha innalzato la potenza del suo popolo,\negli è motivo di lode per tutti i suoi fedeli,\nper i figli di Israele, popolo a lui vicino."
            ],
            "description": "Bellissimo salmo, destinato probabilmente a una recita a due cori nel servizio liturgico nelTempio. Cieli e terra sono invitati a un grandioso concerto di laudi al Signore."
        },
        {
            "titleWithNumber": "Salmo 149",
            "title": "Inno Di Lode A Dio, Che Dona Vittoria E Salvezza",
            "content": [
                "Alleluia.\n\nCantate al Signore un canto nuovo,\nla sua lode nell’assemblea dei fedeli.",
                "Gioisca Israele nel suo creatore,\nesultino nel loro re i figli di Sion.",
                "Lodino il suo nome con la danza,\na lui con il tamburello e con la cetra cantino inni.",
                "Perché il Signore si compiace del suo popolo,\nincorona gli umili di salvezza.",
                "Esultino i fedeli nella gloria,\nfacciano festa sui loro giacigli.",
                "Le lodi di Dio sulla loro bocca\ne la spada a doppio taglio nella loro mano,",
                "per fare vendetta fra le nazioni,\npunizione fra i popoli;",
                "per stringere in catene i loro capi\ne i loro nobili in ceppi di ferro;",
                "per eseguire su di loro la sentenza già scritta:\nun onore è questo per tutti i suoi fedeli.\nAlleluia."
            ],
            "description": "Inno liturgico anche questo, che suppone Israele posto in una delicata posizione di fronte alla minaccia di circostanti nemici. Conviene al momento storico dei prime tempi dell'esilio, quando i reduci stavano penosemente ricostruendo le mura di Gerusalemme, sotto il continuo pericolo di ostilità e instrusioni nemiche, accinti al lavoro con una mano, e con la spada in pugno nell'altra. Israele è invitato a glorificare il Signore lietamente, con solenni feste e canti e sacre danze: Egli ama e difende il suo popolo."
        },
        {
            "titleWithNumber": "Salmo 150",
            "title": "Da Tutto Il Creato Lode Al Signore Dio",
            "content": [
                "Alleluia.\n\nLodate Dio nel suo santuario,\nlodatelo nel firmamento della sua potenza.",
                "Lodatelo per le sue gesta vittoriose,\nlodatelo per l’immensa sua grandezza.",
                "Lodatelo con il suono del corno,\nlodatelo con l’arpa e la cetra.",
                "Lodatelo con il tamburello e la danza,\nlodatelo con gli strumenti a corda e con il flauto.",
                "Lodatelo con cimbali squillanti,\nlodatelo con cimbali sonori.",
                "Ogni essere che ha respiro\ndia lode al Signore.\nAlleluia. "
            ],
            "description": "Questo ultimo salmo della piccola raccolta dei salmi alleluiatici, chiude in pari tempo, con questo motivo trionfale, il quinto libro e l'intero salterio. I quattro libri precedenti invece si chiudono con la formula più o meno variata: <<Benedetto il Signore Dio d'Israele in eterno. Così sia>>. "
        }
    ]
}